# -*- mode: mandoku-view -*-
#+TITLE: 淵穎集
#+DATE: 2015-09-23 10:26:43
#+PROPERTY: JUAN 7


三書論樂府雜説¶
昨出古詩考録自漢魏以下迄于陳隋上下千有餘年
正聲¶微茫雅韻廢絶未有慨然致力于古學者但所言
樂家所採¶者為樂府不為樂家所採者為古詩遂合樂
府古詩為一通¶以定作詩之法不無疑焉竊意古者樂
<pb:KR4d0501_WYG_007-1b>
府之説樂家未必專¶取其辭特以其聲為主聲之徐者
為本疾者為解解者何樂¶之將徹聲必疾猶今所謂闋
也漢書云樂家有制氏以雅樂¶世世在大樂官第能識
其鐘鼓鏗鏘而已不能言其義此則¶豈無其辭乎辭者
特聲之寓耳故雖不究其義獨存其聲也¶漢初因秦樂
人以制樂韶為文始武為五行房中有壽人壽¶人後易
名安世其辭十有七章乃出於唐山夫人之手文始¶五
行有聲無辭後世又皆變名易服以示不相沿襲其聲
<pb:KR4d0501_WYG_007-2a>
實<md:KR4d0501_SBCK_007-1b>¶不全殊也及武帝定郊祀立樂府舉司馬相如等數
十人作¶為詩賦又採秦楚燕代之謳使李延年稍協律
吕以合八音¶之調如以辭而已矣何待協哉必其聲與
樂家牴牾者多然¶孝惠二年夏侯寛已為樂府令則樂
府之立又未必始於武¶帝也豈武帝之世特為新聲不
用舊樂耶自漢世古辭號為¶樂府沈約樂志王僧䖍技
録則具載其辭後世已不能悉得¶其聲矣漢魏以降大
樂官一皆賤𨽻為之魏三祖所作及夫¶歌章古調率在
<pb:KR4d0501_WYG_007-2b>
江左雖若淫哇綺靡猶或從容閒雅有士君¶子之風隋
文聽之以為華夏正聲當時所有者六十四曲及¶鞞鐸
巾拂等四舞皆存唐長安中工技漸缺其能合于管絃¶
去吳音寖逺議者謂宜取之吳人使之傳習開元以後
北方¶歌工僅能歌其一曲耳時俗所知多西涼龜兹樂
倘其辭之¶淪缺未必止存一曲豈其聲之散漫已乆不
可復知耶奈何<md:KR4d0501_SBCK_007-2a>¶後世擬古之作曽不能倚其聲以造辭
而徒欲以其辭勝齊¶梁之際一切見之新辭無復古意
<pb:KR4d0501_WYG_007-3a>
至於唐世又以古體為今¶體宫中樂河滿子特五言而
四句耳豈果論其聲耶他若朱¶鷺雉子斑等曲古者以
為標題下則皆述别事今返形容二¶禽之美以為辭果
論其聲則已不及乎漢世兒童巷陌之相¶和者矣尚何
以樂府為哉傳有之興於詩立於禮成於樂葢¶詩之與
樂固為二事詩以其辭言者也樂府以其聲言者也¶今
則欲毁樂府而盡為古詩以為既不能歌徒與古詩均
耳¶殆不可令樂府從此而遂廢也又聞學琴者言琴操
<pb:KR4d0501_WYG_007-3b>
多出乎¶楚漢或有聲無辭其意趣髙逺可喜而有辭者
反不逮是則¶樂家未必專取其辭而特以其聲為主者
又明矣嘻今之言¶樂府者得無類越人之歌而楚人之
説乎昔者鄂君子晳之¶泛舟新波之中也榜枻越人歌
之曰濫兮抃草濫予昌□澤<md:KR4d0501_SBCK_007-2b>¶予昌州州&KR3287;州焉乎秦胥
胥縵予乎昭澶秦踰慘惿隨河湖¶鄂君子晳曰吾不知
越歌子試為我楚説之乃召越譯而楚¶説之曰今夕何
夕兮搴洲中流今日何日兮得與王子同舟¶䝉羞被好
<pb:KR4d0501_WYG_007-4a>
兮不訾詬恥心幾煩而不絶兮得知王子山有木¶兮木
有枝心説君兮君不知其聲則越其辭則楚楚越之相¶
去也不逺猶不能辨又况自今距古千有餘年而欲究
其孰¶非孰是不亦難乎昔唐史臣吳兢有樂府解題近
世莆田鄭¶樵又為樂府正聲遺聲然性愛竒卒無所去
取兢則列叙古¶樂而復引吳均輩新曲均豈可與漢魏
比倫哉若樵又以天¶時人事鳥獸草木各附其類無時
世先後而欲以當聖人所¶删之逸詩是亦無異乎文中
<pb:KR4d0501_WYG_007-4b>
子之續詩也今欲一定作詩之¶法且以考古自名古樂
府之名不可以不存存之則其辭是¶也擬之則其聲非
也不然吾願以李杜為法太白有樂府又<md:KR4d0501_SBCK_007-3a>¶必摹擬古人
已成之辭要之或其聲之有似者少陵則不聞¶有樂府
矣幸悉以教我毋多讓焉¶
　　三墳辨¶
三墳書近出偽書也世或傳大抵言伏羲本山墳而作
連山¶神農本氣墳而作歸藏黄帝本形墳而作坤乾無
<pb:KR4d0501_WYG_007-5a>
卦爻有卦¶象文鄙而義陋與周官太卜所掌三易異焉
三易者一曰連¶山二曰歸藏三曰周易周易古矣天地
定位山澤通氣雷風¶相薄水火不相射此先天之易伏
羲之所畫者也文王修之¶伏羲豈以連山為易又首艮
乎夫連山蓋列山也列山本神¶農之舊國首艮又有重
山之象連山非屬之神農而誰乎歸¶藏本黄帝之别號
初坤初乾初離初坎初兊初艮初震初巽¶乃歸藏之初
經歸藏非他易也坤乾是已又何析而為二乎¶唐藝文
<pb:KR4d0501_WYG_007-5b>
志連山十巻唐始出今亡歸藏三巻晉薛貞注今或<md:KR4d0501_SBCK_007-3b>¶雜
見他書頗類焦贛易林非古易也世之説曰易占以變
故¶其數但用九六而尚老連山歸藏占以不變故其數
但用七¶或用八而尚少乾一兊二離三震四巽五坎六
艮七坤八是¶先天之易也連山七而首艮歸藏八而初
坤亦不過踵吾伏¶羲之舊及推其所用之䇿連山三十
有六歸藏四十有五易¶則四十有九又若不相為用者
而今三墳書獨不聞焉方孔¶子未刪書之先周官外史
<pb:KR4d0501_WYG_007-6a>
掌三皇五帝之書楚左史倚相又¶能讀三墳五典矣太
史公所謂搢紳先生難言之者也孔安¶國尚書序始以
伏羲神農黄帝之書謂之三墳墳者大也言¶大道也苟
言大道孔子不刪孔子刪之此其文誠不雅馴矣¶東漢
以來説者所指三皇之號又不一劉恕乃謂古無三皇¶
五帝而周官特出於漢儒之手耳此其書果何頼乎嗚
呼三¶墳自三墳三易自三易亦無縁合而為一也外有
紀姓者叙<md:KR4d0501_SBCK_007-4a>¶上古帝王之世襄陽羅泌頗加采用以著路
<pb:KR4d0501_WYG_007-6b>
史泌乃據丹壼¶名山記吕梁碑及輶軒使者方言却疑
三墳書膚淺不可徴¶亦但差錯其世次改易其名號而
已紀者何非括提合雒連¶通叙命之類乎姓者何非三
姓六姓四姓二十二姓之類乎¶大率與路史合也泌又
雜引春秋河洛圖緯及山海經等書¶亦已博矣然亦何
異三墳之膚淺乎莆田鄭樵且謂東漢諸¶儒尚喜䜟三
墳書雖近出庸不猶愈於䜟乎乃引柴霖之傳¶而上寘
諸古易經之列以為非後世所可及終亦不能掩其¶偽
<pb:KR4d0501_WYG_007-7a>
也嗚呼孔子殁天下言人人殊荀卿子激焉至言性出
於¶聖人之偽卒併詩書六藝之正者一畀秦火而雜燒
之又豈¶不以其偽之勝乎古人嘗有言曰食肉不食馬
肝未為不知¶味是則稽古而不究鴻荒標鹿之世亦未
為不知學也哉¶
　　伯夷辨<md:KR4d0501_SBCK_007-4b>¶予讀吕氏春秋伯夷自北海而歸周至岐陽文王已卒
武王¶即位使召公奭盟微子使周公旦盟膠鬲由是伯
<pb:KR4d0501_WYG_007-7b>
夷去之以¶自潔隱焉而餓死豈其然乎當紂之世天下
紛亂伯夷之欲¶為聖人氓者乆矣聞善養老而往就養
岐梁之間固不在文¶王將卒之秋也且武王初政又豈
果有勝殷殺紂之心哉膠¶鬲紂賢臣也嘗與之約戰矣
雖天甚雨猶不欲失期往救其¶死况先使周公要之以
加富就官之盟乎將已有簒弑一定¶之謀必陷賢臣於
死地乎不然膠鬲非賢者乎又微子遭時¶之變猶念念
不忘宗國雖不得已而去未肯自通於周以為¶己他日
<pb:KR4d0501_WYG_007-8a>
利世為長侯守殷祭祀召公亦何以有是盟乎武王¶克
殷復立武庚不幸三監之流言共為王室之不靖成王
周¶公然後起而殺之也不然則請後七廟世守天子之
禮樂豈¶有待於東夏之别封乎夫如是微子膠鬲二盟
皆非也二盟<md:KR4d0501_SBCK_007-5a>¶既非則伯夷嘗至周而就養矣孟子曰天
下之大老歸之文¶王蓋未卒也藉令武王繼之紂而改
行將先天下率諸侯修¶朝事未嘗欲推亂而易暴也殺
牲埋書而煩䙝鬼神行貨要¶利而離間天子左右伯夷
<pb:KR4d0501_WYG_007-8b>
當聞其風不入其境豈暇到岐陽¶而後去哉去之以自
潔隱焉而餓死扣馬諌伐之後也然則¶雖受文王之養
亦且必受武王之養矣太史公迷於文王受¶命改元作
伯夷列傳有曰父死不葬爰及干戈此又以為不¶見文
王而遽去胥失之矣¶
　　樂正子徴鼎辨¶
齊伐魯魯平齊索岑鼎魯以其贋往齊人曰贋也盍使
樂正¶子徴之使樂正子樂正子曰必以岑鼎往魯君曰
<pb:KR4d0501_WYG_007-9a>
吾愛吾鼎¶樂正子曰臣亦愛臣之信予謂樂正子未知
信者也夫信者¶本一夫之私行而欲以應天下之變天
下之變萬不同且使<md:KR4d0501_SBCK_007-5b>¶其拘一曲執小諒者以應之鮮不
自賊者矣蓋此有所謂權¶焉權者何義是也行苟合義
雖言不徴不害為信義一不合¶徒務徑情以直行是則
尾生之抱柱也今夫齊魯相攻擊危¶急旦暮耳一鼎豈
敵一國家哉然而宗廟之重器不敢輕以¶與人也彼方
以不義徼吾信吾則以贋奪真亦兩相當者何¶必若是
<pb:KR4d0501_WYG_007-9b>
憗憗然哉設或求鼎不已又求割地與求斬大將首¶與
求太子為質而後退師於是使樂正子徴之且一一徇
之¶乎抑違之也夫不能裁度事理以適於義而欲徒以
執一行¶之是則用吾拘滯膠固之見而徴夫無所稽考
之器且不可¶又况欲以聖人體道之大權而維持天下
之變故失之跬歩¶則憂在千里之外矣故曰大人者言
不必信行不必果惟義¶所在此孟子之言也彼樂正子
非孟子之徒歟其相魯也孟¶子喜而不寐人問之則曰
<pb:KR4d0501_WYG_007-10a>
善人也信人也嗚呼是亦信之小<md:KR4d0501_SBCK_007-6a>¶者耳今也不信一國
之信而惟信樂正子之信則樂正子見¶重於齊魯也乆
夫既自信其信而君又愛鼎不若以實告齊¶曰鼎固贋
也然是鼎吾先君之分器將以是奉犧牲供祭祀¶而周
公太公實與享之不然則二公之盟不云乎世世子孫¶
毋相害也吾先大夫展禽嘗以是言却君師矣夫吾國
不能¶下人以禮而至用其世守之器君亦不能以禮服
人而欲奪¶人之所有皆君之所惡者也為此計者内不
<pb:KR4d0501_WYG_007-10b>
失鼎而我之信¶義加於鄰國彼必悦服而去之信之大
者也夫又何取乎一¶夫之私行為哉然樂正子儒者其
為人也好善且善改過惟¶他書載徴鼎一事不類故深
辨之否則戰國傾危險詐之士¶踵相接也孰謂樂正子
者非賢哉¶
　　甬東山水古蹟記¶
昌國古㑹稽海東洲也東控三韓日本北抵登萊海泗
南到<md:KR4d0501_SBCK_007-6b>¶今慶元城三百五里泰定元年夏六月自慶元桃
<pb:KR4d0501_WYG_007-11a>
葉渡覓舟¶而東海際山童無草木或小僅如筯輙刈以
鬻鹽東偪海有¶招寳山或云他處見山有異氣疑下有
寳或云東夷以海貨¶來互市必泊此山山故有砲臺曽
就臺蹠弩射夷人矢洞船¶猶入地尺又别作大筒曵鐵
鏁江水夷舟猝不得入前至峽¶口惟石嵌險離立南曰
金雞北曰虎蹲又前則為蛟門峽束¶浪激或大如五石
斗甕躍入空中却墮下碎為雰雨或逺如¶雪山氷岸挾
風力作聲勢崩擁舟蕩漾與上下一僧云此特¶其小小
<pb:KR4d0501_WYG_007-11b>
者耳秋風一作海水又壯排空觸岸杳不辨舟楫所¶在
獨帆檣上指潮東上風西來水相鬬舟不能尺咫一撞
嶕¶石且糜解不可支持又前則為三山大洋山多磁石
舟板釘¶鐡或近山則膠制不動昌國境也昌國中多大
山四面皆海¶人家頗居篁竹蘆葦間或散在沙墺非舟
不相往來田種少<md:KR4d0501_SBCK_007-7a>¶類入海中捕魚蝤蛑䖳母彈塗傑歩
腥涎䙝味逆人鼻口歲¶或仰榖他郡東從舟山過赤嶼
轉入外洋望岝峉山山出白¶艾地多蛇東到梅岑山梅
<pb:KR4d0501_WYG_007-12a>
子真煉藥處山梵書所謂補怛洛¶迦山也唐言小白花
山自山東行西折為觀音洞洞瞰海外¶巉中裂大石壁
紫黒旁罅而兩岐亂石如㫁圭積伏蟠結怒¶潮摐擊晝
夜作魚龍嘯吼聲又西則為善財洞峭石囓足泉¶流滲
滴懸纓不斷前入海數百歩有洞土人云曽有老僧秉¶
燭行洞穴且半里山石合一竅有光大如盤盂側首睨
之寛¶𢎞潔白非水非土逺不辨涯際又自山北轉得盤
陀石山麤¶恠益髙壘石如垤東望窅窅想像髙麗日本
<pb:KR4d0501_WYG_007-12b>
界如在雲霧蒼¶莽中日初出大如米簁海盡赤跳踊出
天末六合奣然鮮明¶及日光照海薄雲掩蔽空水弄影
恍類鋪僧伽黎衣或現或¶滅南望桃花馬秦諸山嵌空
刻露屹立巨浸如世疊太湖靈<md:KR4d0501_SBCK_007-7b>¶壁不著寸土尺樹天然
可愛東南望東霍山山多大樹徐市¶蓋駐舟此土人云
自東霍轉而北行盡昌國北界有蓬萊山¶衆山四圍峙
立旋繞小嶼屹如千尺樓臺而中處又有紫霞¶洞與山
為鄰中畔通明方如大車之輿潮水一退人可入或¶云
<pb:KR4d0501_WYG_007-13a>
人不可到隱隱有神仙題墨漫不能辨又有沙山細沙
所¶積海日照之有芒手攫則霏屑下漸成窪穴潮過又
補終不¶少損旁有石龍蒼白角爪鱗鬛具蜿蜒跨空長
三十里舟徑¶其下西轉别為洋山中多大魚又北則為
朐山岱山石蘭山¶魚鹽者所聚又自北而南則為徐偃
王戰洋世言偃王既敗¶不之彭城而之越棄玉几硯㑹
稽之水又南則為黃公墓黃¶公赤刀厭虎厭不行為虎
所食者也夫昌國本禹貢島夷後¶乃屬越曰甬句東越
<pb:KR4d0501_WYG_007-13b>
王句踐欲使故吳王夫差居之然不至¶也海中三山安
期羨門之屬或避秦亂至此方士特未始深<md:KR4d0501_SBCK_007-8a>¶入或云三
山在水底或云山近則風引舟去蓋妄説也東晉¶人士
每愛㑹稽山水故稱入㑹稽者為入東抱朴子亦云古¶
仙者之藥登名山為上海中大島嶼如㑹稽之東翁洲
者次¶之今昌國也是年秋八月自昌國囘姑䟽山海竒
絶處明晉¶人之不妄時一展翫宗少文卧逰不是過矣¶
　　周正如傳考序
<pb:KR4d0501_WYG_007-14a>
予每觀左氏春秋王周正月釋者曰言周以别夏殷也
及尋¶公羊穀梁二傳又雜引諸經䜟緯孔子初無明説
後之儒者¶頗用黄帝以來七厯求春秋時厯卒不盡合
杜征南長厯反¶謂經必有誤經未嘗有誤也是豈夏正
周正之果異哉蓋曰¶王者受命受之於天不受之於人
故徙居處易服色殊徽號¶變犧牲異器械而改正朔其
一也此固然也董仲舒曰道之¶大原出於天天不變道
亦不變堯舜禹本一揆也何獨至於<md:KR4d0501_SBCK_007-8b>¶湯武而遽革之哉
<pb:KR4d0501_WYG_007-14b>
世之説者嘗謂當周之世春秋必用周正¶春秋尊王之
書也隠公元年之正月是即平王四十九年之¶正月也
然而前徴乎商則元祀為十二月而月不改後據乎¶秦
則元年為冬十月而時不易春王正月似乎冬十有一
月¶也而聖人易之以證其行夏之言程子所謂正月非
春假天¶時以立義也自程子之意則曰夏正寅春也周
正子非春也¶是改正者必改月也故曰假天時而已自
今學者之説則改¶正者又不改月不獨假天時也雖王
<pb:KR4d0501_WYG_007-15a>
月亦假矣當又自異於¶程子也至其所自為説且謂夏
數得天百王所同商周革命¶特示不相沿襲巡守烝享
兵農田獵猶自夏焉果是則聖人¶又何必以是為顔淵
告哉或者又謂古之改正者必改月商¶周之正月非春
也伊訓元祀太甲三祀下不紀時泰誓一月¶召誥二月
上亦不係時將以時自天時月自王月故也然而<md:KR4d0501_SBCK_007-9a>¶秦漢
之際每年之首必以冬書十月之上顔師古漢書注且¶
以為孝武時改太初厯後乃追正前代正月為冬十月
<pb:KR4d0501_WYG_007-15b>
者抑¶難信矣至若孔安國之於書鄭康成之於詩禮且
言古之改¶正改月者年首必係之以正正月必係之於
春天開於子地¶闢於丑人生於寅三代蓋迭建之皆可
以為正則皆可以為¶春矣豈不以子丑二月陽氣萌動
雖謂之為春也亦可矣魏¶景初時楊偉造新厯請復用
商正且以是年十二月為孟春¶次年三月為孟夏本鄭
説也然則奉若天道敬授民時又不¶嘗有一月二月之
參差哉今之説書者蔡氏父子亦謂如孔¶鄭之説則四
<pb:KR4d0501_WYG_007-16a>
時改易尤為無藝三代之改正者必不改月商¶周之革
命者特不過用其子丑之月以為歲首耳周官正歲¶周
正建子歲首也正月夏正建寅月數也春秋之正雖用
周¶正而月數不改每年之首截前兩月以屬之上年之
尾誠若<md:KR4d0501_SBCK_007-9b>¶是則隠公之元年魯史必書之曰冬十有一月
而聖人自削¶之也蔡氏父子以之言書則或可從以之
言春秋則猶未可¶從也或者又謂三代之世三正之通
于民俗尚矣魯用周正¶吾於春秋魯史見之曲沃用夏
<pb:KR4d0501_WYG_007-16b>
正吾於汲冡竹書見之是故¶左氏雜採諸國之史以為
傳或用夏正或用周正互有不同¶昭公之三十三年十
月晉人會諸侯之大夫于狄泉定公之¶元年正月又曰
㑹于狄泉是重出也魯太史辨火出之候亦¶曰於夏為
三月於商為四月於周為五月又一證也雖然王¶者之
大政必叶時月而正日是豈容以一代之間而三正之¶
竝用者哉世之説者或曰易有之帝出乎震自伏羲神
農之¶世蓋異建矣次而數之堯建子舜建丑夏建寅而
<pb:KR4d0501_WYG_007-17a>
甘誓且載¶其怠棄三正之文者本此也然自顓頊以來
始以民事命官¶而歲月自當以人為紀先王為是推筴
迎日治厯明時民之<md:KR4d0501_SBCK_007-10a>¶析因夷隩鳥獸之孳革毨氄無一
不得其居之宜與其氣之¶順者堯舜禹三聖輙因之而
不敢變也意者秦漢之際鄒衍¶張蒼五徳相生相勝之
緒論歟或又曰天地人三統子丑寅¶三正古無有聖人
所不道三代之改正特改人君即位之初¶年為元而已
雖然此謂改元非改正也而改元者又非春秋¶之重事
<pb:KR4d0501_WYG_007-17b>
也將是數説吾亦孰信而孰從之哉番陽董生始出¶夏
時考正二巻云此巴川陽恪先生作也恪之先君從涪
陵¶㬊淵而淵又受業于朱子葢嘗舉朱子之言曰三王
之正不¶同周用天正豳風之詩又皆以人為紀是則改
正者改歲首¶也未嘗改月數也上巻專論春秋下巻雜
論他經及傳一切¶附著已説最為明了考正之作實朱
子意也然而朱子四書¶集註詩集傳自用周正周月臨
江張洽朱門髙弟春秋集註¶且謂周正建子即以為春
<pb:KR4d0501_WYG_007-18a>
聖人雖欲行夏之時而春秋因史<md:KR4d0501_SBCK_007-10b>¶作經方尊周而一天
下不可遽改之也朱子之意豈果考正¶之意哉予葢歸
而質之黄君景昌君則曰左氏魯人也使其¶不與孔子
同時亦當近在孔子後左氏信矣若夫豳風之詩¶周公
所作是固追述公劉居豳之事當夏世用夏正者也未¶
可以説春秋乃作周正如傳考二巻以辨考正之不然
今兩¶書具在予故并識異説者以復於董生為何如¶
　　古職方録序
<pb:KR4d0501_WYG_007-18b>
鄉予嘗治春秋左氏傳及太史公書稍觀黄帝以來王
者都¶邑及春秋諸國交爭時分地山川城邑較之禹貢
已多乖盭¶不可徴自孔子作春秋魯君子左丘明為之
傳丘明魯人也¶尤識周魯典故莊僖以前特言齊鄭襄
昭之後特舉晉楚餘¶大國頗及宋衛陳蔡若燕秦又以
絶逺無赴告甚略太史公¶采世本戰國䇿作三代本紀
十二諸侯世家其云舜稷契&KR0399;<md:KR4d0501_SBCK_007-11a>¶陶伯夷栢翳之裔詳矣
垂益䕫龍則曰其後不知所封又曰¶膝薛騶小不足齒
<pb:KR4d0501_WYG_007-19a>
周武王時侯邑尚千餘江黄胡沈之屬不¶可勝計故弗
采著然則周制害己諸侯悉去其籍雖曰頒爵¶與禄孟
子猶不能詳况他人乎方堯遭洪水使禹平治州分¶為
九及舜攝位冀分為三青分為二至禹而後合堯之舊
班¶固云黄帝方制萬里畫野分州得百里之國萬區然
以禹貢¶九州計之五服相距方五千里僅得黄帝之半
説者且疑九¶州之外黄帝亦嘗畫野分州舜之十有二
州亦猶此也然周¶禮自王畿而次之别有九服服别五
<pb:KR4d0501_WYG_007-19b>
百里方而計者則為萬¶里漢地理志亦云漢之境土東
西九千三百二里南北一萬¶三千三百六十八里其所
紀山川大抵與禹貢不異何其里¶數若是之縣絶哉或
曰尚書據虚空窵路方直而取之漢志¶乃因著地人跡
屈曲而量之或曰禹之聲教所及地盡四海<md:KR4d0501_SBCK_007-11b>¶其疆理所
治制止五服若夫荒服之外則又有區畫者存非¶若周
漢且盡其地之所及者而疆理之也何以言之王制四¶
海之内截長補短方三千里是天子壤地之實也故周
<pb:KR4d0501_WYG_007-20a>
禮雖¶稱九服周官止曰六服羣辟又曰六年五服一朝
是則侯衛¶以降聖人雖制之服而不必其來若職方氏
掌天下之圖辨¶其邦國都鄙必兼夷衛之初封人民氏
族土田分器至詳至¶悉未有一言及附庸者宋仲幾嘗
言滕薛郳為宋役而薛宰¶竟不從焉况附庸者朝從於
衛夕入於鄭西通於秦南屈於¶楚葢有之矣當世曷嘗
以此為疆界之&KR0992;離者哉然又有一¶説焉夫冀禹之所
都冀之北境自雲中九原二千五百里且¶至于沙漠不
<pb:KR4d0501_WYG_007-20b>
毛之地周之東遷洛陽為土中曹去王城八百¶里猶在
甸服鄭在河南宻縣百七十里已為男服葢曹順流¶極
便而鄭則成&KR0399;虎牢之險夫豈五服之制非若畫棋局
然<md:KR4d0501_SBCK_007-12a>¶以定逺邇也是故幽州邇於竭石而共工流蒼梧逺
於衡山¶而虞舜狩若謂周之斥大土疆又皆不出於蒼
梧碣石之外¶不然夏后塗山之會執玉帛者萬國至周
僅千八百國毋乃¶夏后之盛猶愈於成周之盛乎將此
萬國者特舉成數而言¶非實至萬也然鄉所言黄帝方
<pb:KR4d0501_WYG_007-21a>
制萬里而得百里之國萬區¶者夫苟一國而方百里矣
至於萬區則不止方制萬里以為¶方制萬里則萬區之
國每國以開方之法計是亦不過每國¶四里而已何有
百里哉且國猶邑也鄭取十邑河南即虢檜¶等小國楚
敗四邑郊郢即隨絞等小國方里而井井四為邑¶故小
曰邑大曰都萬區猶萬邑也舉不及百里之數者凡以¶
一邑四里也齊魯之初封也孟子亦稱儉於百里儉者
不足¶也不足於百里也戰國時乃方百里者五必曰當
<pb:KR4d0501_WYG_007-21b>
在所損以¶復於先王之舊若明堂位言魯七百里出於
成王之特賜是<md:KR4d0501_SBCK_007-12b>¶徒漢儒習見戰國之魯非成周之魯也
漢儒所以言此者由¶周禮公地方五百里之説誤之也
然周之西都僅四百里東¶得洛陽六百里乃合千里三
公公爵也采地將不方五百里¶乎苟方五百里則天子
亦無地以自容魯一侯爵耳藉令成¶王未賜亦當得四
百里以一州千里計僅封侯國二而有餘¶三而不足將
以何地而給千八百國之君乎是豈魯之侯爵¶百里而
<pb:KR4d0501_WYG_007-22a>
止非七百里也周禮又討論於漢儒之手故以其封¶國
之誤者攙入之遂變而為斥大土疆廣為封建之説殊
不¶知禹服猶周服也黄帝之萬國舜之十有二州亦猶
周服也¶若謂盡其地之所及而疆畫之者恐不可以論
周止可以論¶漢漢之盛時東置𤣥莵樂浪北度隂山西
盡西域南窮交廣¶儋耳且有非古九州之域者故予每
謂封國當從王制¶百里之國不加多也州域當從禹貢
五服之地不加廣也如<md:KR4d0501_SBCK_007-13a>¶是而已耳昔者晉陳夀嘗撰古
<pb:KR4d0501_WYG_007-22b>
國志五十篇世逺書無可徴¶於是本禹貢采周職方用
叙前古帝王公侯名氏都邑之不¶同者餘及四夷種類
亦繁夥矣合之以秦漢以來郡縣且志¶其成敗興滅之
端知者詳之否則或闕使後之博古君子覽¶觀焉¶
　　後序¶
自古者帝王公侯都邑名氏興滅之故紛乎夥矣子少
時嘗¶疏其一二曰古職方録且序之然猶有可疑者葢
孔子之序¶書也自唐虞始荀卿曰五帝以前無傳人其
<pb:KR4d0501_WYG_007-23a>
文野及孔安國¶書序又言古有三墳五典八索九丘徴
楚左史倚相吾誰信¶哉信聖人而已矣夏后氏承唐虞
之盛塗山之㑹執玉帛者¶萬國殷湯革命存者三千武
王克殷大封同姓餘葢一千八¶百是果何以驗其然耶
又曰湯資三千諸侯以絀夏武王資<md:KR4d0501_SBCK_007-13b>¶八百諸侯以伐殷
何不思之甚也湯始征自葛十一征而無¶敵於天下及
有事於桀雖亳衆尚憚於征役且諭之以弔伐¶之不得
已又况其他文王三分天下有其二猶率殷之叛國¶以
<pb:KR4d0501_WYG_007-23b>
事紂武王豈得因六州之衆以往脅於君哉及大會盟
津¶陳牧野率用西人不曰西土有衆必曰我西土君子
下及庸¶蜀八小國耳他無見也要之是説又因王制周
禮之異妄言¶之耳王制公侯田方百里伯七十里子男
五十里禮大司徒¶公侯之田則以一男當之推而極於
五百里之廣及緫天子¶寰内與八州所建之國無地可
容鄭康成云自周公攝政致¶太平斥大九州増加諸國
之地故禮與王制不合王制又殷¶制也春秋變周之文
<pb:KR4d0501_WYG_007-24a>
從南之質合伯子男為一公侯伯三等¶而已至周乃更
立五等然禹貢所設男爵小邦已在侯服之¶内實有出
於殷人之先者春秋亦未嘗不書五等之爵也孔<md:KR4d0501_SBCK_007-14a>¶穎逹
云馬融依周禮包咸依王制各有所據難以質其是非¶
雖然王制豈殷制哉坊記曰制國不過千乗左氏傳曰
列國¶一同或攤算或紐算自實其所載九州千八百國
之數比之¶王制地又加倍者説禮家紙上文耳近世説
者知禮與王制¶不可合言自夏商以來分土無過三等
<pb:KR4d0501_WYG_007-24b>
班爵則必立五等至¶周而封疆少異而實不異公五百
里其所食者二百五十里¶侯四百里其所食者百三十
里有竒伯三百里其所食者一¶百里子二百里其所食
者五十里男一百里其所食者二十¶五里自其所食者
求合王制獨侯爵之百里子爵之五十里¶公則贏而男
則不足者半又謂終周之世此爵往往設而不¶封公爵
一宋是已男爵二許宿是已虞虢則三公之公也驪¶戎
男則夷狄之長也雖然陳舜之後杞禹之後周之初封
<pb:KR4d0501_WYG_007-25a>
當¶與宋竝爵為公胡公東樓公猶班班然見於史陳之
為侯杞<md:KR4d0501_SBCK_007-14b>¶之為伯後世之自降也任宿須句顓臾風姓濟
水上小國微¶乎微者也與盟于宋來訃於魯亦得託於
春秋餘豈無類宿¶者爵之以男乎天子三公之田視公
侯雖虞虢以外諸侯入¶仕王朝既曰公矣未有不受公
爵者驪戎固夷狄也推其地¶必在西周畿内豈自夏而
變夷者耶且姬姓也曲禮曰其在¶東夷北狄西戎南蠻
雖大曰子無稱男者然又曰職方之制¶邦國千里封公
<pb:KR4d0501_WYG_007-25b>
則四封男則百特建國之率也予於是始有¶悟焉王制
九州千七百七十三國亦總數也意若曰州方千¶里建
國若干九州之内則以之建若干國也不然天子之寰¶
内公卿大夫與王之子弟咸食采其中所餘之地亦幾
何哉¶春秋之初王政廢壞侯度放紛非西周比也公侯
列國猶可¶見者一百一十七國求其大者纔十一二附
庸小邑夷狄雜¶種悉充其數齊負東海楚據方城之南
晉雄其北而秦又崛<md:KR4d0501_SBCK_007-15a>¶起於西獨未至流沙之極大抵自
<pb:KR4d0501_WYG_007-26a>
號曰霸朝聘盟㑹侵伐之¶所及者比之千八百國之數
十八分之一也何大相遼絶如¶此耶然則九州所建未
必實有千八百國或封或未封封則¶實有是國未封則
虚是國以待可封之人如宣王之封申伯¶封則曰申國
未封則猶曰謝邑或即以其虚國為諸國之加¶地如宋
鄭之間有六邑不屬諸侯則自掌於天子之吏是故¶公
爵自百里而加至五百里男爵自五十里而加至百里
非¶盡然也特以是而為建國之率不得過也鄭康成不
<pb:KR4d0501_WYG_007-26b>
察於此¶乃謂周實有千八百國每國實有五百里至一
百里之地非¶斥大九州之界則亦不能容是若干國也
此其失也葢惟子¶朱子嘗謂孟子班爵禄之言已與周
禮王制不合而王制又¶自與周禮不合近世説者乃曰
馬融之本周禮者自其軍賦¶而言之也包咸之依王制
者自其田賦而言之也制田制軍<md:KR4d0501_SBCK_007-15b>¶縱横準筭必使周禮
王制之不合者而必合於一也然以孟¶子當赧王之際
周禮已不復存王制之作本出於漢之博士¶而周官又
<pb:KR4d0501_WYG_007-27a>
出於劉歆雖朱子亦固不能無疑矣闕之可也予¶故特
附其臆説於是録之後併以俟夫知者而就正焉¶
　　關子明易傳後序¶
予始讀文中子中説頗載關朗子明事後得天水趙蕤
所注¶關子易傳十有一篇大槩易上下繫之義疏耳首
述其出處¶本末次分卜百年數别為一篇似皆出之王
氏或曰王氏中¶説本於阮逸關氏易傳肇於戴師愈師
愈江東老儒也觀其¶傳統言消息盈虚爻象䇿數之類
<pb:KR4d0501_WYG_007-27b>
獨與張彝相問答彝嘗薦¶之魏孝文而王氏之賛易世
傳關氏學也是又豈盡假託而¶後成書歟夫易之道大
矣世之言易者往往不求其道之一¶卒使其學鑿焉而
各不同是故談理致者多溺於空虚守象<md:KR4d0501_SBCK_007-16a>¶數者或流於
䜟緯此豈聖人之意哉蓋天地之初未始有物¶也聖人
特因其自然之理故推而為七八九六之數非苟畫¶焉
將以著其未畫之妙而已後之儒者苟造其理而過為
其¶畫之求太𤣥準易者也洞極則又擬𤣥者也𤣥之數
<pb:KR4d0501_WYG_007-28a>
起於三¶而洞極之數亦起於三生以配天育以配地資
以配人猶易¶所謂三極之道也故凡三體九變三九二
十有七始於萌而¶實訖于幾正且通焉今其書世見之
者亦少中説所載殆未¶嘗及此然而王氏每尊其學之
所自且欲自當逹者以為聖¶人復出王道復行而洙泗
禮樂之教復明於斯世毋乃徒託¶於此而侈言之歟至
於考之以典禮稽之以龜䇿即人事以¶申天命懸厯數
以示將來關氏之學葢深於易者也雖然昔¶者子張嘗
<pb:KR4d0501_WYG_007-28b>
欲知來聖人但言其既往者以告之是故三代常¶因其
禮之大體而或損益其制非謂王者有是禮也必過其<md:KR4d0501_SBCK_007-16b>¶所卜之數夏以金王得數之生商以水王周以木王得
數之¶成聖人不敢知也為其説者尊周漢廢介酅且以
明真主正¶統之所歸後世䜟緯之流耳楚靈欲併天下
既不得卜則投¶龜而詬天孫皓亦命尚廣卜焉且曰庚
子之歲青葢入洛彼¶二君者曽不悟其已之不脩而徒
欲惟天之決也故天命吉¶凶命歴年必以其類應亦可
<pb:KR4d0501_WYG_007-29a>
見其㮣耳元魏以下爭奪擾攘¶乃若灼然親睹其事無
有少差忒者張彝之殺亂端見矣曽¶不告之以辟禍者
何也其數也耶銓削選格排沮武人不可¶謂之數也果
其理有以召之故耶雖然法自此立命由此出¶聖人人
而合天者也關氏每拳拳於天人相與之際今之言¶天
者類曰是莫之為而為者終至於廢人事而不之講嗚
呼¶關氏之學殆孤矣吾故欲削其不合者而著其合者
且書此¶以質夫人焉<md:KR4d0501_SBCK_007-17a>¶
<pb:KR4d0501_WYG_007-29b>
　　妄箴¶
我相我心圜中竅外一身之主百骸之會孰心弗真乃
以妄¶害孰心弗正不與妄對倐而氣盈忽以質䪥衝為
機張湧作¶鼓鞴貧將急富粱肉觕糲賤欲速貴姬姜菅
蒯窮思何益巧¶筭何頼本根不守萌蘖徒汰擫目出光
螢爝猶沬塞耳有聲¶暴若雷礚一真尚迷衆妄弗退卒
與妄居毋俾正敗我曰不¶然職用自劾勗言敬茲永佩
妄戒
<pb:KR4d0501_WYG_007-30a>
　　躁箴¶
昔我先哲有理無欲後民多欲理返不足當其躁起熾
彼炎¶熇不躁則藏積為酖毒豈心爾恬念在奔逐豈貌
爾夷陷若¶谿谷狐狸叫呼鰌鱔跳曲匪飇薄天匪浪豗
陸何能爾動動¶則相觸豈不或靜拯爾迷復内省邪幾
童牛之牿外惇正行¶羸豕弗躅繄沈與𡨕不自表襮雖
躁勿躁敢不斂束昭然陽<md:KR4d0501_SBCK_007-17b>¶明窒爾陰濁惟是躁心我告
匪瀆
<pb:KR4d0501_WYG_007-30b>
　　敖箴¶
人可敖乎敖不可長孰使子敖敖其焉往惟昔孔孟豈
不或¶然敖其所可乃人之愆既辭以疾又皷予瑟留亦
不止予隠¶予几哀今之人欲一以敖詆欺窮陋矜説華
好狂歟黠歟自¶謂過人過猶不及迄喪其身毋謂人言
無足去取吉人之辭¶不在頰輔毋謂人行無足是非守
之以正動與俗違人寧敖¶予予必自省彼何人斯敖焉
是逞
<pb:KR4d0501_WYG_007-31a>
　　惰箴¶
惟我之惰我何以生我生之微曷敢荒寧莫健匪天晝
夜不¶息繫之星辰厥有贏縮人之一身從㓜及老疢疾
憂患惕焉¶以保人寧幾何開口笑言曽不儆戒日趨宴
安周公作書是¶曰無逸求其艱難務在稼穡糞墻朽木
嘗責宰我聖人尚云<md:KR4d0501_SBCK_007-18a>¶夫豈我可念慮之萌惰或弭之事
為之著惰或弛之我告子¶惰惰乃不改習與性成後慎
毋悔
<pb:KR4d0501_WYG_007-31b>
　　鹽官箴¶
廓惟東南瀛海之府乾靈輸波坤奥孕鹵燉之炎上瀉
以潤¶下五味之長百殽之主豈伊廣斥禹服有貢物因
天産利許¶民共豈伊虎形周官有職禮存國容鹹佐王
食時惟管生乃¶始𣙜之圖霸何急奪民所資秦益其侈
漢承其醨將衆是濟¶豈我之私舟車交載水陸間道牢
盆斯給漕輓斯考口稽饔¶人家具竈媪苛碎已甚惕焉
不保卓哉漢昭亦或罷𣙜云何¶可徴議在文學法如張
<pb:KR4d0501_WYG_007-32a>
弓利若䑛刃刃銛則傷弓滿則窘貧¶以近寳寳不可即
富以斂怨怨何能克吁今之人汔可小息¶敢告所司敬
之毋慝¶
　　庸田箴<md:KR4d0501_SBCK_007-18b>¶惟林其生亦夥斯植凡厥庶民我藝黍稷祗命農父飭
是稻¶人井田之畫溝洫以均均以其流畫以其絡仁施
暵乾利化¶磽埆在山者激過顙斯搏寧順其行勿私汝
鑿胡水之洚微¶禹其魚胡水之汚陸海以腴曰漳曰涇
<pb:KR4d0501_WYG_007-32b>
克釃汝渠曰史曰白¶史不絶書胡可滅裂胡可鹵莽田
畯之功水庸與享厥有牆¶屋汝謂撤之厥有田&KR0908;汝謂
割之慎毋輕民民乃邦本生養必¶遂務在藨蓘慎毋去
食食乃民天儲蓄必贏否則瘠捐自利¶利民豈止川瀆
非汝之苛我民之足我民不足其何能榖世¶無召父誰
踵其躅¶
　　韶石銘¶
逖矣上古帝在有虞時巡于南曰至蒼梧有巉者石岌
<pb:KR4d0501_WYG_007-33a>
彼海¶隅我奏我韶耆定爾區或搏或拊或戛或撃從之
則純成也¶以繹明哉惟人幽哉惟神我祖我考我臣我
隣來汝之舞我<md:KR4d0501_SBCK_007-19a>¶功之叙勸汝之歌我政之和前瞻無前
後顧無後出三代上¶居百王首孰强非嬴式訛人心孰
淫非鄭卒聵古音泠泠斯¶深潏潏斯廣魚龍不波鳯鳥
焉往有巉者石雙闕之峨誰使¶洞庭不張咸池丘曰盡
善札云蔑加非帝之思我銘謂何¶
　　秦坑銘
<pb:KR4d0501_WYG_007-33b>
惟嬴之虐自任不儒彼哉坑者曰焚我書書日以壞嬴
日以¶跌竹帛烟起干戈流血邈矣上古無書可徴所徴
者何刻木¶結繩神羲繼天肇造書契智如倉頡文字轉
熾啓我混沌闓¶陽闔隂天愁鬼哭喪厥人心孰墳而三
孰典而五素王不作¶萬世一瞽微言如綫横議溢&KR0437;鈎
鈲析亂不撲益烻出王入¶霸儒墨相駮徒兩業之何有
禮學豈曰不焚動相詆譏收合¶遺燼顛倒是非汝塗汝
塞拘汝奔走還我古初匪愚黔首有¶書無人與無書同
<pb:KR4d0501_WYG_007-34a>
激銘嬴氏我將適從<md:KR4d0501_SBCK_007-19b>¶　　春秋臺銘¶
惟汶之東古稱中都其西匯如鉅野所瀦於昭魯侯言
出于¶狩曽不登厥聖聖應在藪彼車者子乃獲斯醜繄
聖是惻愚¶者以走嗟嗟宗周岌岌嶪嶪禮墜樂壊兵戈
日接齊强而據¶晉悍而讋頑夷相陵弱邑就壓惟理與
欲夫既析之惟亂與¶賊不其戚而其褒伊何畀以絺繢
其貶伊何齊斧弗貸彼瞽¶左生史編是徴惟髙及赤口
<pb:KR4d0501_WYG_007-34b>
説相承一之弗恊式用沸騰夸¶矛譽盾孰鼓以興屹與
者臺繄聖是處豈圓蹄肉角復出榛¶莽徘徊顧瞻逖矣
中土嗚呼吾銘永鎮鄒魯¶
　　磻溪銘¶
有瀏斯溪惟石之磻誰歟漁者伯夷之孫自彼東海曰
徂周¶原我志非魚我人之完天錫有周君臣相懽爰底
于牧爰取¶厥殘我咨我謀皇旅嘽嘽既定周鼎却開齊
藩方韜汝光(闕/)<md:KR4d0501_SBCK_007-20a>¶
<pb:KR4d0501_WYG_007-35a>
　<md:KR4d0501_SBCK_007-21a>¶　　延州來季子觀周樂頌¶
我之懐矣惟我季札來從勾吳歴聘上國王綱隳壊侯
度傾¶側日尋干戈不徳以力大音惰窳二氣苛慝禮樂
不興繄誰¶之則我奉我幣我車北東懿彼諸姬曰至魯
邦魯侯賓之自¶郊徂宫魯侯享之式命瞽宗首以二南
繼以國風載雅載頌¶商魯攸同申以象箾文徳之容亦
有大武允奏武功淵乎蕩¶乎泱泱渢渢或秉以籥或綴
<pb:KR4d0501_WYG_007-35b>
以崇上際湯禹虞舜之隆曰濩¶曰夏韶箾以終嗚呼四
代一日備舉參聲知政閎覽博古或¶登或降踧踖傴僂
夫何自鄶乃不及魯公卑私彊寖棄厥緒¶或僣以佾或
雍或旅襄磬武鼗方叔之鼔踰河蹈海散亂無¶所先王
之盛究彼始基器之尚存去道逺而仲尼有云周公<md:KR4d0501_SBCK_007-21b>¶其
衰豈獨郯子學在四夷邈矣千載詩亡樂缺設而不御
矇¶瞍失列日趨淫哇恒用鴂呐宣榭既焚本實先撥我
之懐矣¶心焉孔怛作此頌章昭示來哲
<pb:KR4d0501_WYG_007-36a>
　　漢武帝南巡射蛟頌¶
惟漢六世大展巡狩於南服自尋陽浮江而出親射蛟
江中¶獲之猗歟壯哉蓋夫荆揚之域水土墊隘淫&KR1416;虵
行風雨怒¶作掀艫蕩繂睒瞪&KR0719;愕莫之敢攖上乃御黃
間挾剛挂朱韘¶闓體而騰&KR0710;白羽應弦以砰䃗霜批鱗
頰霧□鬐鬛肉淵髓¶硤披角劙耳於是海童闢路川后
清宫神靈恪䖍耋老懽抃¶信帝王之英略天下之竒觀
已人莫不曰齊臣驂擊吕梁雷¶轟楚士劒揮江水血變
<pb:KR4d0501_WYG_007-36b>
彼一材官直制其死命烏足以動萬¶乗也哉夫豈區宇
寧謐四夷犇竄掩沙漠之貪鷙刜篁竹之¶炎鬱强無有
不弱堅無有不瑕拒之者如撓沸劘之者如拉<md:KR4d0501_SBCK_007-22a>¶朽將信
威乎鞮譯又何獨快意於鱗介嗚呼材之尚氣之勁¶邇
之悦逺之懾雲鳥之散沒魚鼈之顓顓殆有不必勞弓
而¶挫鏑者臣乗臣朔臣助臣壽王躬睹盛美獨闕歌頌
千載之¶下黙黙不文予故特跡史氏之舊作是頌頌曰¶
大漢之興兮世繼其烈言巡東南兮略彼揚越一江横
<pb:KR4d0501_WYG_007-37a>
匯兮¶陂障險隘有蛟崛起兮中路洶絶驚拏齚攫兮渤
潏作&KR1416;上¶之頩怒兮發我獷厲起施猛彀兮鬐角盡被
九嶷曉出兮矯立¶嶻&KR1110;舳艫暮拔兮波濤疊雪上神且
武兮瞻仰桓撥功負不¶世兮威振有截舟車所通兮職
貢用戾龍沙不揚兮瘴海枯¶竭上飛無所逃兮下走無
所脱嗚呼漢之廣大兮古未之埒¶
　　百里奚讚¶
我思古人惟百里子自其知學亦聿既仕出于宋㳺弗
<pb:KR4d0501_WYG_007-37b>
克離¶祉移事周頽復柅我軌我告我蹇我從于虞蹇謂
不可我遄<md:KR4d0501_SBCK_007-22b>¶其驅鄍門不啓虢道是輸孰云我智我諌我
愚豈伊一身終¶顯西土我肥我牛庸竢五羖相業𢎞闢
霸圖超距國中行㳺¶童叟笑舞勿曰我耄耄無壯時勿
曰我賤賤者貴基勾萌甲¶坼穉好之姿干霄合抱貴有
宜施嗟哉時命萬世一阨矧茲¶白徒曽罔黃馘太公屠
釣何晚弗獲繄我人斯老死誰惕¶
　　接輿讚
<pb:KR4d0501_WYG_007-38a>
古有狂者曰惟接輿辟世不仕裸身以趨放言嵬行神
則内¶居鳥驚獸駭雖聖弗徒聖人于行荆楚是届救時
斯亟從政¶者殆矧麟未躨何鳯之翽曷違我真迄受世
害繄聖所可彼¶猶不然曰父曰母曰人曰天執心既一
抱道弗權視兹犬彘¶獨不天淵夫何山谷卒遁名姓蕪
菁是食駟鎰枉聘聿和其¶光克性爾性髙飇不羣隠徳
之鏡我友者扈曽弗服裳豈無¶汚濁譏我踽涼既馳且
騖滿國若狂古狂不作俾也可忘<md:KR4d0501_SBCK_007-23a>¶
<pb:KR4d0501_WYG_007-38b>
　　古碣石辭¶
古碣石者本禹貢冀州之域葢今東南海運自海而北
逹漳¶河實出乎此予喜其上符唐虞之舊制也勒之以
辭¶
惟聖建國寔曰冀都北極之運萬邦作孚宫廷彤赫峙
彼中¶居士女和會溢郭塞郛江檣白粲淮楫黃淤聿官
有漕竟海¶其艫偉哉碣石枕我海隅表此水道長為委
輸上蟠乾奥下¶結坤區割流貕養披秀醫閭日月播盪
<pb:KR4d0501_WYG_007-39a>
星辰盤紆恠神罔象¶鼉鰐龍魚颿扶䌫守翼奮鱗驅悉
輦國用來通帝家自國有¶貢或河而渠或砥斯鑿或絶
或踰繭絲紈帛金寳象珠搜毫¶竭縷滿捆壓車矧兹米
粟誠係藏儲得一圭撮懸萬命軀漢¶苦轉輓唐戹征需
於穆我后仰承唐虞按之圖籍實以徳符¶普天率土瞻
戴罔渝偉哉碣石厥狀屹如若柱斯植若甬斯¶(闕/)溟漲
如席濁漳以趨削巉勒辭永代是模<md:KR4d0501_SBCK_007-23b>¶　　白雲先生許君哀頌辭
<pb:KR4d0501_WYG_007-39b>
古之學者必有師世之説者嘗曰經師易遇人師難得
嗚呼¶經師豈易得哉自嬴秦焚滅經籍之餘漢以來老
師宿儒失¶其本經不惟口以傳授則或新出於風雨壊
屋之所藏是以¶惟傳經乆而不差者為最難至於人之
所以為人示之以徳¶義道之以言語則之以動作威儀
是將使人觀感興起而易¶至於不自覺者無非教也雖
然捨經則又何以為人師哉然¶以古今經訓學術之變
迭興而師道之所自來者寖逺葢惟¶伊洛諸老先生實
<pb:KR4d0501_WYG_007-40a>
始倡為道統而後知有所謂義理之學已¶而考亭繼之
古今經訓學術之變至此而遂定必也誠明兩¶盡知行
竝進可以深造夫三代聖賢之□域不然則經有傳¶之
益乆而愈差者矣是故古之學者常得其師傳每因經
以¶明道後之學者既失其師傳苟非明道則固不能以
知經經<md:KR4d0501_SBCK_007-24a>¶既明矣吾則又知人之所以為人之道不外乎
此也嗚呼經¶師豈易得哉惟我許君昔從蘭溪金君履
祥學金君本於王¶文憲公柏何文定公基而王何二公
<pb:KR4d0501_WYG_007-40b>
則又本於黃文肅公幹¶蓋此實朱學也然君天資深厚
學力純至手抄口誦志行彌¶篤而且樂與人為善家故
貧常僦屋以居逹人大官踵門候¶謁交剡論薦而曽不
為之少動山東兩河江淮閩海之間賓¶客弟子儋簦負
笈執經請業又必為之搜擿明白斟酌飽滿¶而後去初
未嘗見其有惰容是以終日危坐學徒環列無憮¶無敖
無嬉笑無訾謷昬瞀者革心浮躁者易貌而日就於漸¶
摩變化之歸嗚呼考其師友淵源之所自來君信可謂
<pb:KR4d0501_WYG_007-41a>
得夫¶師道之重矣此蓋世之所共見而無間言者也君
諱謙字益¶之世為婺之金華人家居教授凡若干年年
六十八以沒予適¶以事不及哭而君平日遇予極厚於
是特疏哀頌一篇以洩<md:KR4d0501_SBCK_007-24b>¶予情此予所以深痛夫人師之
難遇而經師之尤不易得也¶嗚呼悲夫頌曰¶
夫天下之生也衆矣其生如醉而未醒其死若夢而弗
蛻何¶經籍之可聞豈聖賢之能對倐焉蠛蠓之起滅曶
爾蠅蚋之¶攅嘬將一歸於澌盡卒無怪其龎昧惟古之
<pb:KR4d0501_WYG_007-41b>
大儒君子涵養¶省察戰兢惕厲道不逺人則天理民彝
之所存經以載道則¶王綱聖髓之攸頼宜身名之竝立
獨不與年壽而俱壊嗚呼¶許君博學無方篤志不懈上
追洙泗之本原前泝伊洛之宗¶派昭日星之訓則理全
而無疵闢荆棘之途則辭逹而罔礙矧¶肅容而正襟恒
睟面而盎背學徒麇來賓客滿座咸曰吾見¶其人矣吾
聞其語矣是其車轍之同門户之正者發之於難¶疑答
問之頃形之於動作威儀之際實足使人心悟而神㑹
<pb:KR4d0501_WYG_007-42a>
吾固知其人物之標表經學之沾溉誠亦可以閎其中
而肆<md:KR4d0501_SBCK_007-25a>¶其外矣已而天不憖遺曽不使之多有壽考而奄
然長逝庭¶巷兮虚闃書䇿兮塵壒㑹稽先賢失予砥柱
襄陽耆舊奪我¶&KR0433;蔡宋屈轂之瓠剖而無竅則渡者日
溺鄭昭文之琴彈而¶無聲則聽者斯聵此葢我許君之
所以警新學鎮末俗者遼¶乎邈矣自不可求之於一時
而欲罄之於千載者也嗚呼青¶山如屏流水如帶惜哉
遺烈閟此幽隧死而不朽炯然若在¶死而可作則已莽
<pb:KR4d0501_WYG_007-42b>
兮黃土白雲之蕪穢矣奈之何哉其亦有¶可悲也夫其
亦有可慨也夫¶
　　張定傳¶
張定者諸暨人初以武學優等賜第從軍建康歴清流
潜江¶令端平間史嵩之制置荆湖孟珙帥軍夾攻蔡州
奉香朝謁¶八陵定以受給錢糧從守鄧州時河南始通
豪傑義士歳食¶官廩者僅萬人及兩淮進兵改湖北制
置司計議官出江陵<md:KR4d0501_SBCK_007-25b>¶措置邊防團結水寨權守峽州將
<pb:KR4d0501_WYG_007-43a>
羸卒萬餘對壘生擒囘紇¶頭目夷梓公奪馬五十四騎
俘數千人遂以功換閤門宣贊¶舎人知泰州累疏論清
野利害不報去職復江東總管建康¶駐劄兼沿江制置
司計議官召守融州廣西經略司言左右¶江有警融據
其衝欲調外軍定曰本土自有峒丁欵丁耳目¶便㨗器
械鋭利若能團糾調用皆精兵也可以應敵外軍懸¶入
不諳水土惡弱不熟谿洞險阻無適於用坐受罷弊乃
大¶置酒教塲亭上鳴鼓一呼萬甲蟻集經畧司聞而大
<pb:KR4d0501_WYG_007-43b>
驚遂劾¶罷定吳潛當國起知通州改守徳安府開慶間
賈似道開都¶督府定往謁曰德安地小不足展布四體
勢須假吾一命圖¶得要領歸報幕下會北兵十萬越閩
嶺而東别屯黄陂陽臺¶定亟言徳安城壁單阤合盡徙
居民保漢陽都統制劉炎遽¶引所部禦之陽臺矢下如
雨兵猝不得進似道命移徳安治<md:KR4d0501_SBCK_007-26a>¶吳王磯頭定曰兵法
先發者制人後發者制於人今幕府無¶先發之兵而徳
安移治彼進我退異日將無地投足遂單騎¶詣轉運使
<pb:KR4d0501_WYG_007-44a>
趙葵禀議曰夫南人貴舟北人貴騎今聞北兵更¶用舟
師鄂漢兵單弱不敵宜亟團捕魚湖船虚張旗幟部令¶
不測使出沒炫燿江北洲渚間則大江徑渡之謀可少
戢也¶不然一旦渡江復以鐡騎蹂我鄂漢必危葵怒曰
長江天塹¶北兵豈易渡哉君郡守知不離徳安一歩言
及鄂漢何脅也¶定曰徳安小郡鄂漢荆閫要害今則北
兵破沙洋泊陽羅洑¶掠取漁船斵改鞦幇旦暮斧斤不
絶整兵練衆意在渡江萬¶一舉鞭徑渡東南閧動吾豈
<pb:KR4d0501_WYG_007-44b>
能獨受誤國罪哉葵怒愈厲曰¶漁舟如葉江濤𣺌然我
轉運使也毋欺我定力爭不已曰事勢¶至此謀議不信
嘻吾死矣已而北兵渡滸潢洲葵遂殺定定¶死鄂漢大
抵陷沒如定言<md:KR4d0501_SBCK_007-26b>¶為説者曰予嘗到諸暨過定所居處得墓隧間故碑删
為傳¶方史孟之夾攻蔡州蔡下故所失地歸我子女玉
帛悉輦而¶趨北朝廷持其議曰今幸得一空城是徒有
受地之名而又¶無兵無糧以實其地終亦不守史與孟
<pb:KR4d0501_WYG_007-45a>
皆報罷北兵復起於¶是趙葵許戡等出軍河南大兵迎
敵我軍隨潰遂割唐鄧海¶泗以請和當是時定守鄧州
竟無與成功者已而襄樊破鄂漢¶有警磨些善闡之兵
又擣貴象奪辰沅抵長沙取滸潢北渡¶與鄂漢兵合丞
相賈懼開督進戰遣使乞解而定復為之用¶且欲彷彿
乎荆軻秦武陽之遺風非其道矣自是北兵南下¶由郢
之沙洋攻陽羅洑直渡江至鄂南門丞相賈統兵扼蕪¶
湖孫虎臣前鋒對陣夏貴挾戰船二千五百横亘江中
<pb:KR4d0501_WYG_007-45b>
丞相¶賈將後軍殿亂射北船執縛邏騎且挑戰北兵集
將樹砲撃¶其中堅雷鼓大振呼曰宋人敗矣丞相賈即
倉惶失措舳艫<md:KR4d0501_SBCK_007-27a>¶簸蕩乍分乍合北兵麾小旗率輕鋭横
撃深入殺溺蔽江圖¶籍印符悉已遺失軍資器仗狼藉
不可勝計丞相賈東走揚¶州孫夏竝降當是時定言悉
驗然定死已乆矣或曰葵與賈¶不恊故置定死地或曰
定使間到北欲翻漢陽城誘覆其衆¶失期一日故棄城
出奔葵殺之也或曰賈至鄂許納歳幣而¶北兵退復有
<pb:KR4d0501_WYG_007-46a>
陰謀懼泄故欲殺定託之葵也嗚呼當滄海横¶流之際
人材國勢一至於此豈不重可哀憐也哉¶
　
　
　
　
　
　
<pb:KR4d0501_WYG_007-46b>
　
　
　
　
　
　
　
　淵穎集巻七<md:KR4d0501_SBCK_007-27b>¶<md:KR4d0501_SBCK_008-1a>¶
<pb:KR4d0501_WYG_008-1a>
欽定四庫全書
　淵穎集巻八
　　　　　　　　¶　　　　　元　吳萊　撰
