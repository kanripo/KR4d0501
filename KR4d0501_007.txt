# -*- mode: mandoku-view; -*-
#+TITLE: 淵穎吳先生集
#+DATE: 2015-09-11 16:24:39.640994
#+PROPERTY: ID KR4d0501
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0399-007淵頴吴先生文集-卷第七.
<pb:KR4d0501_SBCK_007-1a>¶
¶
淵穎呉先生集卷之七　門人金華宋濂編¶
　　與黄明逺苐三書論樂府雜&KR0003;¶
昨出古詩&KR0690;録自漢魏以下迄于陳隋上下千有餘年正聲¶
微茫雅韻廢絶未有慨然致力于古學者但𫠦言樂家𫠦採¶
者為樂府不為樂家𫠦採者為古詩遂合樂府古詩為一通¶
以定作詩之法不無疑焉&KR0060;意古者樂府之&KR0003;樂家未必&KR0825;¶
取其辭特以其聲為主聲之徐者為本疾者為觧觧者何樂¶
之將徹聲必疾猶今𫠦謂闋也漢書云樂家有制氏以雅樂¶
世世在大樂官苐&KR0014;識其鐘鼓鏗鏘而巳不&KR0014;言其義此則¶
豈無其辭乎辭者特聲之寓耳故雖不究其義獨存其聲也¶
漢&KR0004;因秦雅人以制樂韶為文始武為五行房中有夀人夀¶
人後易名安世其辭十有九章乃出扵唐山夫人之手文始¶
五行有聲無辭後世又皆變名易服以示不相沿襲其聲實¶
<pb:KR4d0501_SBCK_007-1b>¶
不全殊也及武帝定郊祀立樂府舉司馬相如等數十人作¶
爲詩賦又採秦椘燕代之謳使李延年稍恊律吕以合八音¶
之調如以辭而巳矣何待恊㢤必其聲與樂家牴牾者多然¶
孝恵二年夏侯寛巳爲樂府令則樂府之立又未必始扵武¶
帝也豈武帝之世特爲新聲不用舊樂耶自漢世古辭&KR0197;爲¶
樂府沈約樂志王僧䖍技録則具載其辭後世巳不&KR0014;悉得¶
其聲矣漢魏以降大樂官一皆賤𨽻爲之魏三祖𫠦作及夫¶
&KR0084;章古調率在江左雖若&KR0075;哇綺靡猶或&KR0025;容閒雅有士君¶
子之風陏文𦗟之以爲華夏正聲當時𫠦有者六十四曲及¶
鞞鐸巾拂䓁四舞皆存唐長安中工技漸缺其&KR0014;合于管絃¶
去呉音浸逺議者謂冝取之呉人使之傳習&KR0271;元以後北方¶
&KR0084;工僅&KR0014;&KR0084;其一曲耳時俗𫠦知多西&KR0765;龜兹樂倘其辭之¶
淪缺未必止存一曲豈其聲之散漫巳乆不可復知耶柰何¶
<pb:KR4d0501_SBCK_007-2a>¶
後世擬古之作曽不&KR0014;𠋣其聲以造辭而徒欲以其辭勝齊¶
梁之際一切見之新辭無復古意至扵唐世又以古體為今¶
體宫中樂河滿子特五言而四句耳豈果論其聲耶他若朱¶
鷺雉子斑䓁曲古者以為標題下則皆述别亊今返形容二¶
禽之美以為辭果論其聲則巳不及乎漢世児童巷陌之相¶
和者矣尚何以樂府為㦲傳有之興扵詩立扵禮成扵樂盖¶
詩之與樂固為二事詩以其辭言者也樂府以其聲言者也¶
今則欲毀樂府而盡為古詩以謂既不&KR0014;&KR0084;徒與古詩均耳¶
殆不可令樂府&KR0025;此而遂廢也又聞學琴者言琴操多出乎¶
椘漢或有聲無辭其意輙髙逺可喜而有辭者反不逮是則¶
樂家未必&KR0825;取其辭而特以其聲為主者又明矣嘻今之言¶
樂府者得無𩔖越人之歌而椘人之&KR0003;乎昔者鄂君子晳之¶
泛舟新波之中也榜枻越人&KR0084;之曰濫&KR0006;抃草濫予昌柢澤¶
<pb:KR4d0501_SBCK_007-2b>¶
予昌州州&KR3287;州焉乎秦胥胥縵予乎昭澶秦喻慘惿随河湖¶
鄂君子晳曰吾不知越&KR0084;子試為我椘&KR0003;之乃召越譯而椘¶
說之曰今夕何夕&KR0006;搴中洲流今日何日&KR0006;得與王子同舟¶
蒙羞&KR0013;好&KR0006;不訾詬耻心㡬頑而不絶&KR0006;知得王子山有木¶
&KR0006;木有枝心&KR0003;君&KR0006;君不知其聲則越其辭則椘椘越之相¶
去也不逺猶不&KR0014;辨又况自今距古千有餘年而欲究其孰¶
非孰是不亦難乎昔唐史臣呉兢有樂府觧題近世莆田鄭¶
樵又為樂府正聲遺聲然性愛竒卒無𫠦去取兢則列叙古¶
樂而復引呉均軰新曲均豈可與漢魏比倫㢤若樵又以天¶
時人事鳥獸草木各附其𩔖無時世先後而欲以當聖人𫠦¶
刪之逸詩是亦無異乎文中子之續詩也今欲一定作詩之¶
法且以&KR0690;古自名古樂府之名不可以不存存之則其辭是¶
也擬之則其聲非也不然吾&KR0133;以李杜為法太白有樂府又¶
<pb:KR4d0501_SBCK_007-3a>¶
必摹擬古人巳成之辭要之或其聲之有似者少陵則不聞¶
有樂府矣幸悉以教我母多譲焉¶
　　三墳辨¶
三墳書近出偽書也世或傳大抵言伏羲本山墳而作連山¶
神農本氣墳而作歸蔵黄帝本形墳而作坤乹無卦爻有卦¶
象文鄙而義陋與周官太卜𫠦掌三易異焉三易者一曰連¶
山二曰歸蔵三曰周易周易古矣天地定位山澤通氣雷風¶
相薄水火不相射此先天之易伏羲之𫠦畫者也文王修之¶
伏羲豈以連山為易又首艮乎夫連山盖列山也列山本神¶
農之舊國首艮又有重山之象連山非屬之神農而誰乎歸¶
蔵本黄帝之别&KR0197;&KR0004;坤&KR0004;乹&KR0004;離&KR0004;坎&KR0004;兊&KR0004;艮&KR0004;震&KR0004;巽¶
乃歸蔵之初經歸蔵非他易也坤乹是巳又何析而為一乎¶
唐藝文志連山十卷唐始出今亡歸蔵三卷晋薛貞注今或¶
<pb:KR4d0501_SBCK_007-3b>¶
雜見他書頗𩔖焦贛易林非古易也世之&KR0003;曰易占以變故¶
其數但用九六而尚老連山歸蔵占以不變故其數但用七¶
或用八而尚少乹一兊二离三震四巺五坎六艮七坤八是¶
先天之易也連山七而首艮歸蔵八而&KR0004;坤亦不過踵吾伏¶
羲之舊及推其𫠦用之䇿連山三十有六歸蔵四十有五易¶
則四十有九又若不相為用者而今三墳書獨不聞焉方孔¶
子未刪書之先周官外史掌三皇五帝之書椘左史𠋣相又¶
&KR0014;讀三墳五典矣太史公𫠦謂搢紳先生難言之者也孔安¶
國尚書序始以伏羲神農黄帝之書謂之三墳墳者大也言¶
大道也苟言大道孔子不刪孔子刪之此其文誠不雅馴矣¶
東漢以来&KR0003;者𫠦&KR0204;三皇之&KR0197;又不一劉恕乃謂古無三皇¶
五帝而周官特出扵漢儒之手耳此其書果何頼乎嗚呼三¶
墳自三墳三易自三易亦無縁合而為一也外有紀姓者叙¶
<pb:KR4d0501_SBCK_007-4a>¶
上古帝王之世㐮陽羅泌頗加采用以著路史泌乃據丹壺¶
名山記吕梁碑及輶軒使者方言却疑三墳書膚淺不可徴¶
亦但差錯其世次改易其名&KR0197;而已紀者何非括提合雒連¶
通叙命之𩔖乎姓者何非三姓六姓四姓二十一姓之𩔖乎¶
大率與路史合也泌又雜引春秋河洛圖緯及山海經䓁書¶
亦巳愽矣然亦何異三墳之膚淺乎莆田鄭樵且謂東漢諸¶
儒尚喜䜟三墳書雖近出庸不猶愈扵䜟乎乃引柴霖之傳¶
而上寘諸古易經之列以為非後世𫠦可及終亦不&KR0014;掩其¶
偽也嗚呼孔子殁天下言人人殊荀卿子激焉至言性出扵¶
聖人之偽卒併詩書六藝之正者一𢌿秦火而雜燒之又豈¶
不以其僞之勝乎古人嘗有言曰食肉不食馬肝未為不知¶
味是則稽古而不究鴻荒摽鹿之世亦未為不知學也㦲¶
　　伯夷辨¶
<pb:KR4d0501_SBCK_007-4b>¶
予讀吕氏春秋伯夷自北海而歸周至歧陽文王巳卒武王¶
即位使召公奭盟微子使周公旦盟膠鬲由是伯夷去之以¶
自㓗𨼆焉而餓死豈其然乎當紂之世天下紛亂伯夷之欲¶
為聖人氓者乆矣聞善養老而往就飬歧梁之間固不在文¶
王將卒之秋也且武王&KR0004;政又豈果有勝殷殺紂之心㢤膠¶
鬲紂賢臣也嘗與之約戰矣雖天甚雨猶不欲失期徃救其¶
死况先使周公要之以加冨就官之盟乎將巳有簒弑一定¶
之謀必䧟賢臣扵死地乎不然膠鬲非賢者乎又微子遭時¶
之變猶念念不忘宗國雖不得已而去未肯自通於周以為¶
已他日利世為長侯守殷祭祀召公亦何以有是盟乎武王¶
克殷復立武庚不幸三監之流言共為王室之不靖成王周¶
公然後起而殺之也不然則請後七廟世守天子之禮樂豈¶
有待扵東夏之别封乎夫如是㣲子膠鬲二盟皆非也二盟¶
<pb:KR4d0501_SBCK_007-5a>¶
既非則伯夷嘗至周而就養矣孟子曰天下之大老歸之文¶
王盖未卒也藉令武王繼之紂而改行將先天下率諸侯修¶
朝事未嘗欲推亂而易暴也殺牲埋書而煩褻&KR0017;神行貨要¶
利而離間天子左右伯夷當聞其風不入其境豈暇到歧陽¶
而後去㦲去之以自潔𨼆焉而餓死扣馬諫伐之後也然則¶
雖受文王之養亦且必受武王之養矣太史公迷扵文王受¶
命改元作伯夷列傳有曰父死不𦵏爰及干戈此又以爲不¶
見文王而遽去胥失之矣¶
　　樂正子徴鼎辨¶
齊伐魯魯平齊索岑鼎魯以其贋往齊人曰贋也盍使樂正¶
子徴之使樂正子樂正子曰必以岑鼎往魯君曰吾愛吾鼎¶
樂正子曰臣亦愛臣之信予謂樂正子未知信者也夫信者¶
本一夫之&KR0059;行而欲以應天下之變天下之變萬不同且使¶
<pb:KR4d0501_SBCK_007-5b>¶
其拘一曲執小諒者以應之鮮不自賊者矣盖此有𫠦謂權¶
焉權者何義是也行苟合義雖言不徴不害爲信義一不合¶
徒務徑情以直行是則尾生之抱柱也今夫齊魯相攻擊危¶
急旦暮耳一鼎豈敵一國家㢤然而宗廟之重器不敢輕以¶
與人也彼方以不義徼吾信吾則以贋奪真亦兩相當者何¶
必若是憗憗然㢤設或求鼎不已又求割地與求斬大將首¶
與求太子爲質而後退師於是使樂正子徴之且一一徇之¶
乎抑違之也夫不&KR0014;裁度事理以適扵義而欲徒以執一行¶
之是則用吾拘滯膠固之見而徴夫無𫠦稽&KR0690;之噐且不可¶
又况欲以聖人體道之大權而維持天下之變故失之跬歩¶
則憂在千里之外矣故曰大人者言不必信行不必果惟義¶
𫠦在此孟子之言也彼樂正子非孟子之徒歟其相魯也孟¶
子喜而不𥧌人問之則曰善人也信人也嗚呼是亦信之小¶
<pb:KR4d0501_SBCK_007-6a>¶
者耳今也不信一國之信而惟信樂正子之信則樂正子見¶
重扵齊魯也乆夫旣自信其信而君又愛鼎不若以實告齊¶
曰鼎固贋也然是鼎吾先君之分噐將以是奉犠牲供𥙊祀¶
而周公太公實与享之不然則二公之盟不云乎後丗子孫¶
母相害也吾先大夫展禽嘗以是言却君師矣夫吾國不&KR0014;¶
下人以禮而至用其世守之噐君亦不&KR0014;以禮服人而欲奪¶
人之𫠦有皆君之𫠦惡者也為此計者内不失鼎而我之信¶
義加於鄰國彼必恱服而去之信之大者也夫又何取乎一¶
夫之&KR0059;行為㢤然樂正子儒者其為人也好善且善改過惟¶
他書載徴鼎一事不𩔖故深辨之否則𢧐國傾危險詐之士¶
踵相接也孰謂樂正子者非賢㢤¶
　　甬東山水古蹟記¶
昌國古㑹稽海東洲也東控三韓日本北抵登莱海泗南到¶
<pb:KR4d0501_SBCK_007-6b>¶
今慶元城三百五里泰定元年夏六月自慶元桃葉渡覔舟¶
而東海際山童無草木或小僅如筯輙刈以䰞鹽東偪海有¶
招寳山或云他䖏見山有異氣疑下有寳或云東夷以海貨¶
来互市必泊此山山故有砲&KR0279;曽就&KR0279;蹠弩射夷人矢洞船¶
猶入地尺又别作大筒曵鐡鏁江水夷舟猝不得入前至浹¶
口恠石嵌險離立南曰金雞北曰虎蹲又前則為蛟門峽束¶
浪激或大如五石斗甕躍入空中却堕下碎為雰雨或逺如¶
雪山氷岸挟風力作聲𫝑崩擁舟蕩蕩與上下一僧云此特¶
其小小者耳秋風一作海水又壯排空觸岸杳不辨舟楫𫠦¶
在獨帆檣上指潮東上風西来水相闘舟不&KR0014;尺咫一撞嶕¶
石且靡觧不可支持又前則為三山大洋山多磁石舟板釘¶
鐵或近山則膠制不動昌國境也昌國中多大山四面皆海¶
人家頗居篁竹蘆葦間或散在沙墺非舟不相往来田種少¶
<pb:KR4d0501_SBCK_007-7a>¶
𩔖入海中捕魚蝤蛑蛇母弹塗傑歩腥涎䙝味逆人鼻口嵗¶
或仰榖他郡東&KR0025;舟山過赤屿轉入外洋望岸峉山山出白¶
艾地多蛇東到梅岑山梅子真煉藥䖏山梵書𫠦謂補怛洛¶
迦山也唐言小白花山自山東行西折為觀音洞洞瞰海外¶
巉中裂大石壁紫黑旁罅而兩岐&KR0333;石如㫁圭積伏蟠結怒¶
潮摐擊晝夜作魚龍嘯吼聲又西則為善財洞峭石囓足泉¶
流滲滴懸纓不斷前入海數百歩有嶕土人云曽有老僧秉¶
燭行洞穴且半里山石合一竅有光大如盤盂側首睨之寛¶
弘潔白非水非土逺不辨涯際凡自山北轉得盤陀石山麤¶
恠益髙壘石如垤東望窅窅想像髙麗日本界如在雲霧蒼¶
莽中日&KR0004;出大如米簁海盡赤跳踊出天末六合奣然鮮明¶
及日光照海薄雲掩蔽空水弄影恍𩔖鋪僧伽&KR0058;衣或現或¶
滅南望桃花馬秦諸山嵌空刻露䇄立巨浸如世疊太湖靈¶
<pb:KR4d0501_SBCK_007-7b>¶
壁不著寸土尺樹天然可愛東南望東霍山山多大樹徐市¶
盖駐舟此土人云自東霍轉而北行盡昌國北界有蓬莱山¶
衆山四圍峙立旋繞小屿屹如千尺樓&KR0279;而中䖏又有紫霞¶
洞与山為鄰中畔通明方如大車之輿潮水一退人可入或¶
云人不可到𨼆𨼆有神仙題墨漫不䏻辨又有沙山細沙𫠦¶
積海日照之有芒手攫則霏屑下漸成窪穴潮過又補終不¶
少損旁有石龍蒼白角爪鱗鬛具蜿蜒跨空亘三十里舟徑¶
其下西轉别為洋山中多大魚又北則為朐山岱山石蘭山¶
魚鹽者𫠦聚又自北而南則為徐偃王𢧐洋世言偃王既敗¶
不之彭城而之越棄玉几硯㑹稽之水又南則為黄公墓黄¶
公赤刀厭虎厭不行為虎𫠦食者也夫昌國本禹貢島夷後¶
乃屬越曰甬句東越王句踐欲使故呉王夫差居之然不至¶
也海中三山安期羡門之属或避秦&KR0333;至此方士特未始深¶
<pb:KR4d0501_SBCK_007-8a>¶
入或云三山在水底或云山近則風引舟去盖妄&KR0003;也東晉¶
人士毎愛㑹稽山水故稱入㑹稽者爲入東抱朴子亦云古¶
仙者之藥登名山爲上海中大島嶼如㑹稽之東翁洲者次¶
之今昌國也是年秋八月自昌國囬姑䟽山海竒絶䖏明晉¶
人之不妄時一展翫宗少文卧逰不是過矣¶
　　周正如傳&KR0690;序¶
予每觀左氏春秋王周正月𥼶者曰言周以别夏殷也及㝷¶
公羊穀梁二傳又雜引諸經䜟緯孔子&KR0004;無明&KR0003;後之儒者¶
頗用黄帝以来七暦求春秋時暦卒不盡合杜征南長暦反¶
謂經必有誤經未嘗有誤也是豈夏正周正之果異㦲盖曰¶
王者受命受之扵天不受之扵人故徙居䖏易服色殊徽&KR0197;¶
變犠牲異噐械而改正朔其一也此固然也董仲舒曰道之¶
大原出扵天天不變道亦不變堯舜禹本一揆也何獨至扵¶
<pb:KR4d0501_SBCK_007-8b>¶
湯武而&KR0205;革之㢤世之&KR0003;者嘗謂當周之丗春秋必用周正¶
春秋尊王之書也𨼆公元年之正月是即平王四十九年之¶
正月也然而前徵乎啇則元祀為十二月而月不改後據乎¶
秦則元年為冬十月而時不易春王正月似乎冬十有一月¶
也而聖人易之以證其行夏之言程子𫠦謂正月非春假天¶
時以立義也自程子之意則曰夏正寅春也周正子非春也¶
是改正者必改月也故曰假天時而巳自今&KR0003;者之&KR0003;則改¶
正者又不改月不獨假天時也雖王月亦假矣當又自異扵¶
程子也至其𫠦自為&KR0003;且謂夏數得天百王𫠦同商周革命¶
特示不相沿&KR0670;廵守承享兵農田獵猶自夏焉果是則聖人¶
又何必以是為顔淵告哉或者又謂古之改正者必改月啇¶
周之正月非春也伊訓元祀太甲三祀下不紀時㤗誓一月¶
召誥二月上亦不係時將以時自天時月自王月故也然而¶
<pb:KR4d0501_SBCK_007-9a>¶
秦漢之際毎年之首必以冬書十月之上顔帥古漢書注且¶
以為孝武時改太&KR0004;暦後乃&KR0503;正前代正月為冬十月者抑¶
難信矣至若孔安國之於書鄭康成之於詩禮且言古之改¶
正改月者年首必係之以正正月必係之於春天&KR0271;扵子地¶
闢於丑人生於寅三代盖迭建之皆可以為正則皆可以為¶
春矣豈不以子丑二月陽氣萌動雖謂之為春也亦可矣魏¶
景&KR0004;時楊偉造新暦請復用啇正且以是年十二月為孟春¶
次年三月為孟夏本鄭&KR0003;也然則奉若天道敬授民時又不¶
常有一月二月之參差哉今之&KR0003;書者蔡氏父子亦謂如孔¶
鄭之說則四時改易尤為無藝三代之改正者必不改月啇¶
周之革命者特不過用其子丑之月以為&KR0010;首耳周官正嵗¶
周正建子&KR0010;首也正月夏正建寅月數也春秋之正雖用周¶
正而月數不改毎年之首截前兩月以属之上年之尾誠若¶
<pb:KR4d0501_SBCK_007-9b>¶
是則𨼆公之元年魯史必書之曰冬十有一月而聖人自削¶
之也蔡氏父子以之言書則或可從以之言春秋則猶未可¶
&KR0025;也或者又謂三代之世三正之通于民俗尚矣魯用周正¶
吾扵春秋魯史見之曲沃用夏正吾扵汲冢竹書見之是故¶
左氏雜採諸國之史以為𫝊或用夏正或用周正互有不同¶
昭公之三十三年十月晉人㑹諸侯之大夫于狄泉定公之¶
元年正月又曰㑹于狄泉是重出也魯太史辨火出之&KR0049;亦¶
曰扵夏為三月扵啇為四月扵周為五月又一證也雖然王¶
者之大政必叶時月而正曰是豈容以一代之間而三正之¶
並用者哉世之&KR0003;者或曰易有之帝出乎震自伏羲神農之¶
世盖異建矣次而數之尭建子舜建丑夏建寅而甘誓且載¶
其𢚩棄三正之文者本此也然自顓頊以来始以民事命官¶
而歳月自當以人為紀先王為是推筴迎日治暦明時民之¶
<pb:KR4d0501_SBCK_007-10a>¶
析因夷隩鳥獸之孳革毨&KR2653;無一不得其居之冝與其氣之¶
順者尭舜禹三聖&KR0186;因之而不敢變也意者秦漢之際鄒衍¶
張蒼五徳相生相勝之緒論歟或又曰天地人三統子丑寅¶
三正古無有聖人𫠦不道三代之改正特改人君即位之&KR0004;¶
年為元而巳雖然此謂改元非改正也而改元者又非春秋¶
之重事也將是數&KR0003;吾亦孰信而孰&KR0025;之哉番陽董生始出¶
夏時考正二卷云此巴川陽恪先生作也恪之先君&KR0025;涪陵¶
㬊淵而淵又授業于朱子盖嘗舉朱子之言曰三王之正不¶
同周用天正𡺳風之詩又皆以人為紀是則改正者改&KR0010;首¶
也未嘗改月數也上卷專論春秋下卷雜論他經及傳一切¶
附著已&KR0003;最為明了考正之作寔朱子意也然而朱子四書¶
集註詩集傳自用周正周月臨江張洽朱門髙第春秋集注¶
且謂周正建子即以為春聖人雖欲行夏之時而春秋因史¶
<pb:KR4d0501_SBCK_007-10b>¶
作經方尊周而一天下不可遽改之也朱子之意豈果&KR0690;正¶
之意㢤予盖歸而質之黄君景昌君則曰左氏魯人也使其¶
不與孔子同時亦當近在孔子後左氏信矣若夫豳風之詩¶
周公𫠦作是固&KR0503;&KR0274;公劉居𡺳之事當夏世用夏正者也未¶
可以&KR0003;春秋乃作周正如傳考二卷以辨考正之不然今兩¶
書具在予故并識異&KR0003;者以復扵董生為何如¶
　　古職方録序¶
郷予嘗治春秋左氏傳及太史公書稍觀黄帝以来王者都¶
邑及春秋諸國交争時分地山川城邑較之禹貢巳多乖盭¶
不可徴自孔子作春秋魯君子左丘明為之傳丘明魯人也¶
&KR0057;識周魯典故荘僖以前特言齊鄭㐮昭之後特舉晋椘餘¶
大國頗及宋衛陳蔡若燕秦又以絶逺無赴告甚略太史公¶
采世本戰國䇿作三代本紀十二諸侯世家其云舜稷契臯¶
<pb:KR4d0501_SBCK_007-11a>¶
陶伯夷栢翳之裔詳矣垂益䕫龍則曰其後不知𫠦封又曰¶
滕薛騶小不足齒周武王時侯邑尚千餘江黄胡沈之属不¶
可勝計故弗采著然則周制害巳諸侯悉去其籍雖曰頒爵¶
與禄孟子猶不&KR0014;詳况他人乎方尭遭洪水使禹平治州分¶
為九及舜攝位冀分為三青分為二至禹而後合尭之舊班¶
固云黄帝方制萬里畫野分州得百里之國萬區然以禹貢¶
九州計之五服相距方五千里僅得黄帝之半&KR0003;者且疑九¶
州之外黄帝亦嘗畫野分州舜之十有二州亦猶此也然周¶
禮自王畿而次之别有九服服别五百里方而計者則為萬¶
里漢地理志亦云漢之境土東西九千三百二里南北一萬¶
三千三百六十八里其𫠦紀山川大抵與禹貢不異何其里¶
數若是之縣絶哉或曰尚書據虚空窵路方直而取之漢志¶
乃因著地人跡屈曲而量之或曰禹之聲教𫠦及地盡四海¶
<pb:KR4d0501_SBCK_007-11b>¶
其疆理𫠦治制止五服若夫荒服之外則又有區畫者存非¶
若周漢且盡其地之𫠦及者而疆理之也何以言之王制四¶
海之内截長&KR0024;短方三千里是天子壌地之實也故周禮雖¶
稱九服周官止曰六服群辟又曰六年五服一朝是則侯衛¶
以降聖人雖制之服而不必其来若職方氏掌天下之圗辨¶
其&KR0022;&KR0038;都鄙必兼夷衛之&KR0004;封人民氏族王田分噐至詳至¶
悉未有一言及附庸者宋仲幾嘗言滕薛郳為宋役而薛宰¶
竟不從焉况附庸者朝從於衛夕入扵鄭西通扵秦南屈扵¶
椘盖有之矣當世&KR0154;嘗以此為疆界之&KR0992;離者哉然又有一¶
&KR0003;焉夫冀禹之𫠦都冀之比境自雲中九原二千五百里且¶
至于沙漠不毛之地周之東&KR0118;洛陽為土中曹去王城八百¶
里猶在甸服鄭在河南宻縣百七十里巳為男服盖曹順流¶
極便而鄭則成臯虎牢之險夫豈五服之制非若畫棋局然¶
<pb:KR4d0501_SBCK_007-12a>¶
以定逺邇也是故幽州邇扵碣石而共工流蒼梧逺扵衡山¶
而虞舜狩若謂周之斥大土疆又皆不出扵蒼梧竭石之外¶
不然夏后塗山之會執玊帛者萬國至周僅千八百國母乃¶
夏后之盛猶愈扵成周之盛乎將此萬國者特舉成數而言¶
非實至萬也然鄊𫠦言黄帝方制萬里而得百里之&KR0038;萬區¶
者夫苟一國而方百里矣至扵萬區則不止方制萬里以謂¶
方制萬里則萬區之國毎國以&KR0271;方之法計是亦不過毎國¶
四里而已何有百里㢤且國猶邑也鄭取十邑河南即&KR0593;檜¶
䓁小國椘敗四邑郊郢即隨絞䓁小國方里而井井四為邑¶
故小曰邑大曰都萬區猶萬邑也舉不及百里之數者凡以¶
一邑四里也齊魯之&KR0004;封也孟子亦稱儉扵百里儉者不足¶
也不足扵百里也戰國時乃方百里者五必曰當在𫠦損以¶
復扵先王之舊若明堂位言魯七百里出扵成王之特賜是¶
<pb:KR4d0501_SBCK_007-12b>¶
徒漢儒習見戰國之魯非成周之魯也漢儒𫠦以言此者由¶
周禮公地方五百里之&KR0003;誤之也然周之西都僅四百里東¶
得洛陽六百里乃合千里三公公爵也采地將不方五百里¶
乎苟方五百里則天子亦無地以自容魯一侯爵耳藉令成¶
王未賜亦當得四百里以一州千里計僅封侯國二而有餘¶
三而不足將以何地而給千八百國之君乎是豈魯之侯爵¶
百里而止非七百里也周禮又討論扵漢儒之手故以其封¶
國之誤者&KR0884;入之遂変而為斥大土疆廣為封建之&KR0003;殊不¶
知禹服猶周服也黄帝之萬國舜之十有二州亦猶周服也¶
若謂盡其地之𫠦及而疆畫之者恐不可以論周止可以論¶
漢漢之盛時東置玄菟樂浪北度隂山西盡西域南窮交廣¶
儋耳且有非古九州之域者故予毎謂封國當從王制¶
百里之國不加多也州域當&KR0025;禹貢五服之地不加廣也如¶
<pb:KR4d0501_SBCK_007-13a>¶
是而巳耳昔者晋陳夀嘗撰古國志五十篇世逺書無可徴¶
於是本禹貢采周職方用叙前古帝王公侯名氏都邑之不¶
同者餘及四夷種𩔖亦繁夥矣合之以秦漢以来郡縣且志¶
其成敗興滅之端知者詳之否則或闕使後之博古君子覧¶
觀焉¶
　　後序¶
自古者帝王公侯都邑名氏興滅之故紛乎夥矣予少時嘗¶
䟽其一二曰古職方録且序之然猶有可疑者盖孔子之序¶
書也自唐虞始荀卿曰五帝以前無傳人其文野及孔安國¶
書序又言古有三墳五典八索九丘徴椘左史𠋣相吾誰信¶
哉信聖人而巳矣夏后氏承唐虞之盛塗山之㑹執玉帛者¶
萬國殷湯革命存者三千武王克殷大封同姓餘盖一千八¶
百是果何以驗其然耶又曰湯資三千諸侯以絀夏武王資¶
<pb:KR4d0501_SBCK_007-13b>¶
八百諸侯以伐殷何不思之甚也湯始征自葛十一征而無¶
敵扵天下及有事於桀雖亳衆尚憚扵征役且諭之以弔伐¶
之不得巳又况其他文王三分天下有其二猶率殷之叛國¶
以事紂武王豈得因六州之衆以往脅扵君㢤及大㑹盟津¶
陳牧野率用西人不曰西土有衆必曰我西土君子下及庸¶
蜀八小國耳他無見也要之是&KR0003;又因王制周禮之異妄言¶
之耳王制公侯田方百里伯七十里子男五十里禮大司徒¶
公侯之田則以一男當之推而極扵五百里之廣及緫天子¶
寰内與八州𫠦建之國無地可容鄭康成云自周公攝政致¶
太平斥大九州増加諸國之地故禮與王制不合王制又殷¶
制也春秋變周之文從啇之質合伯子男為一公侯伯三䓁¶
而巳至周乃更立五䓁然禹貢𫠦設男爵小&KR0022;已在侯服之¶
内寔有出扵殷人之先者春秋亦未嘗不書五䓁之爵也孔¶
<pb:KR4d0501_SBCK_007-14a>¶
穎逹云馬融依周禮包咸依王制各有𫠦據難以質其是非¶
雖然王制豈殷制㢤坊記曰制國不過千乗左氏傳曰列國¶
一同或攤𥮅或紐𥮅自實其𫠦載九州千八百國之數比之¶
王制地又加倍者&KR0003;禮家&KR0083;上文耳近丗&KR0003;者知禮與王制¶
不可合言自夏啇以来分土無過三等班爵則必立五等至¶
周而封疆少異而實不異公五百里其𫠦食者二百五十里¶
侯四百里其𫠦食者百三十里有畸伯三百里其𫠦食者一¶
百里子二百里其𫠦食者五十里男一百里其𫠦食者二十¶
五里自其𫠦食者求合王制獨侯爵之百里子爵之五十里¶
公則贏而男則不&KR0085;者半又謂終周之世此爵往往設而不¶
封公爵一宋是巳男爵二許宿是巳虞&KR0593;則三公之公也驪¶
戎男則夷狄之長也雖然陳舜之後杞禹之後周之&KR0004;封當¶
與宋並爵為公胡公東樓公猶班班然見扵史陳之為侯杞¶
<pb:KR4d0501_SBCK_007-14b>¶
之爲伯後世之自降也任宿須句顓&KR0119;風姓濟水上小國微¶
乎微者也與盟于宋来訃於魯亦得託扵春秋餘豈無𩔖宿¶
者爵之以男乎天子三公之田視公侯雖虞&KR0593;以外諸侯入¶
仕王朝既曰公矣未有不受公爵者驪戎固夷狄也推其地¶
必在西周畿内豈自夏而變夷者耶且&KR0078;姓也曲禮曰其在¶
東夷北狄西戎南蠻雖大曰子無稱男者然又曰職方之制¶
&KR0022;國千里封公則四封男則伯特建國之率也予扵是始有¶
悟焉王制九州千七百七十三國亦緫數也意若曰州方千¶
里建國若干九州之内則以之建若干國也不然天子之寰¶
内公卿大夫與王之子弟咸食采其中𫠦餘之地亦㡬何哉¶
春秋之&KR0004;王政廢壊侯度放紛非西周比也公侯列國猶可¶
見者一百一十七國求其大者&KR0138;十一二附庸小邑夷狄雜¶
種悉充其數齊&KR0018;東海椘據方城之南晋䧺其北而秦又崛¶
<pb:KR4d0501_SBCK_007-15a>¶
起扵西獨未至流沙之極大&KR1328;自號曰覇朝聘盟會侵伐之¶
𫠦及者比之千八百國之數十八分之一也何大相遼絶如¶
此耶然則九州𫠦建未必實有千八百&KR0038;或封或未封封則¶
實有是國未封則虗是&KR0038;以待可封之人如宣王之封申伯¶
封則曰申國未封則猶曰謝邑或即以其虗國為諸國之加¶
地如宋鄭之間有六邑不属諸侯則自掌扵天子之吏是故¶
公爵自百里而加至五百里男爵自五十里而加至百里非¶
盡然也特以是而為建國之率不得過也鄭康成不察於此¶
乃謂周實有十八百國毎國實有五百里至一百里之地非¶
斥大九州之界則亦不&KR0014;容是若干國也此其失也盖惟子¶
朱子嘗謂孟子班爵禄之言巳與周禮王制不合而王制又¶
自與周禮不合近世&KR0003;者乃曰馬融之本周禮者自其軍賦¶
而言之也包咸之依王制者自其田賦而言之也制田制軍¶
<pb:KR4d0501_SBCK_007-15b>¶
縦横準𥮅必使周禮王制之不合者而必合扵一也然以孟¶
子當赧王之際周禮巳不復存王制之作本出扵漢之博士¶
而周官又出扵劉歆雖朱子亦固不&KR0014;無疑矣闕之可也予¶
故特附其臆&KR0003;扵是録之後併以俟夫知者而就正焉¶
　　關子明易傳後序¶
予始讀文中子中&KR0003;頗載𨵿朗子明事後得天水趙蕤𫠦注¶
關子易傳十有一篇大槩易上下繫之義䟽耳首&KR0274;其出䖏¶
本末次分&KR0114;百年數别為一篇似皆出之王氏&KR0137;曰王氏中¶
&KR0003;本於阮逸關氏易𫝊肇扵戴師愈師愈江東老儒也&KR0026;其¶
傳統言消息&KR0313;虗爻象䇿數之𩔖獨與張彛相問荅彛嘗薦¶
之魏孝文而王氏之賛易世傳關氏學也是又豈盡假託而¶
後成書歟夫易之道大矣世之言易者往往不求其道之一¶
卒使其學鑿焉而各不同是故談理致者多溺扵空虚守象¶
<pb:KR4d0501_SBCK_007-16a>¶
數者或流扵䜟緯此豈聖人之意哉盖天地之初未始有物¶
也聖人特因其自然之理故推而為七八九六之數非苟畫¶
焉將以著其未畫之妙而巳後之儒者苟造其理而過為其¶
畫之求太玄準易者也洞極則又擬玄者也玄之數起扵三¶
而洞極之數亦起扵三生以配天育以配地資以配人猶易¶
𫠦謂三極之道也故凡三體九變三九二十有七始扵萌而¶
實訖于幾正且通焉今其書世見之者亦少中&KR0003;𫠦載殆未¶
嘗及此然而王氏毎尊其學之𫠦自且欲自當逹者以為聖¶
人復出王道復行而洙泗禮樂之教復明扵斯世毋乃徒託¶
扵此而侈言之歟至於&KR0690;之以典禮稽之以龜筞即人事以¶
申天命懸暦數以示將来關氏之學盖&KR0055;於易者也雖然昔¶
者子張嘗欲知来聖人怛言其既往者以告之是故三代常¶
因其禮之大體而或損益其制非謂王者有是禮也必過其¶
<pb:KR4d0501_SBCK_007-16b>¶
𫠦&KR0114;之數夏以金王得數之生啇以水王周以木王得數之¶
成聖人不敢知也為其&KR0003;者尊周漢廢介&KR0566;且以明真主正¶
統之𫠦歸後世䜟緯之流耳楚靈欲併天下旣不得&KR0114;則&KR0300;¶
龜而詬天孫皓亦命尚廣&KR0114;焉且曰庚子之&KR0010;青盖入洛彼¶
二君者曽不悟其已之不&KR0113;而徒欲惟天之決　故天命吉¶
㐫命歴年必以其𩔖應亦可見其㮣耳元魏以下争奪擾攘¶
乃若灼然親睹其事無有少差忒者張彛之殺&KR0333;端見矣曽¶
不告之以辟禍者何也其數也耶銓削選格排沮武人不可¶
謂之數也果其理有以召之故耶雖然法自此立命由此出¶
聖人人而合天者也關氏毎拳拳扵天人相與之際今之言¶
天者𩔖曰是莫之為而為者終至扵廢人事而不之&KR0688;嗚呼¶
關氏之學殆孤矣吾故欲削其不合者而著其舍者且書此¶
以質夫人焉¶
<pb:KR4d0501_SBCK_007-17a>¶
　　妄箴¶
我相我心圜中竅外一身之主百骸之㑹孰心弗真乃以𡚶¶
害孰心弗正不與𡚶對倐而氣&KR0313;忽以質䪥衝為機張湧作¶
皷鞴貧將急當𥹭肉觕糲賤欲速貴&KR0078;姜菅蒯窮思何益巧¶
筭何頼本根不守萌蘖徒汰擫目出光螢爝猶沬塞耳有聲¶
暴若雷&KR1323;一真尚迷衆𡚶弗退卒與𡚶居毋俾正敗我曰不¶
然職用自劾朂言敬茲永佩𡚶戒¶
　　躁箴¶
昔我先哲有理無欲後民多欲理返不足當其躁起熾彼炎¶
熇不燥則蔵積為酖毒豈心爾恬念在奔逐豈貌爾夷䧟若¶
谿谷狐狸器呼鰌鱔跳曲匪飈薄天匪浪豗陸何&KR0014;爾動動¶
則相觸豈不或静拯爾迷復内省邪幾童牛之牿外惇正行¶
羸豕弗躅繄沈與𡨕不自表襮雖躁勿躁敢不歛束昭然陽¶
<pb:KR4d0501_SBCK_007-17b>¶
明窒爾隂濁惟是躁心我吿匪瀆¶
　　敖箴¶
人可敖乎敖不可長孰使子敖敖其焉往惟昔孔孟豈不或¶
然敖其𫠦可乃人之愆既辭以疾又皷予瑟留亦不止几隠¶
予几哀今之人&KR0082;一以敖詆欺窮陋矜說華好狂歟&KR0219;歟自¶
謂過人過猶不及迄喪其身毋謂人言無&KR0085;去&KR0145;吉人之辭¶
不在頰輔毋謂人行無&KR0085;是非守之以正動與俗違人寜敖¶
予予必自省彼何人斯敖焉是逞¶
　　惰箴¶
惟我之惰我何以生我生之微&KR0154;敢荒寕莫健匪天晝夜不¶
息繫之星辰厥有贏縮人之一身&KR0025;㓜及老疢疾憂患惕焉¶
以保人寜㡬何&KR0271;口𥬇言曽不儆戒日趨宴安周公作書是¶
曰無逸求其艱難務在稼穡糞墻朽木嘗責宰我聖人尚云¶
<pb:KR4d0501_SBCK_007-18a>¶
夫豈我可念慮之萌惰或弭之事為之著惰或㢮之我告子¶
惰惰乃不改習與性成後慎毋悔¶
　　鹽官箴¶
廓惟東南瀛海之府乹靈輸波坤奥孕鹵燉之炎上瀉以潤¶
下五味之長百殽之主豈伊廣斥禹服有貢物因天産利許¶
民共豈伊乕形周官有職禮存國容醎佐王食時惟管生乃¶
始𣙜之圖覇何急奪民𫠦資秦益其侈漢承其醨將衆是濟¶
豈吾之私舟車交載水陸間道牢盆斯給漕&KR1966;斯考口稽饔¶
人家具竈媪苛砕已甚&KR0357;焉不保卓㢤漢昭亦或罷𣙜云何¶
可徴議在文學法如張弓利若䑛刃刃銛則傷弓滿則窘貧¶
以近寳寳不可即冨以歛怨怨何䏻克吁今之人汔可小息¶
敢告𫠦司敬之毋慝¶
　　庸田箴¶
<pb:KR4d0501_SBCK_007-18b>¶
惟林其生亦夥斯植凡厥庶民我藝&KR0927;稷祗命農父飭是滔¶
人井田之畫溝洫以均均以其流畫以其絡仁施暵乾利化¶
磽埆在山者激過顙斯&KR0366;寕順其行勿私汝鑿胡水之洚微¶
禹其魚胡水之汚陸海以&KR0254;曰漳曰泾克釃汝渠曰史曰白¶
史不&KR0376;書胡可㓕裂胡可鹵莽田畯之功水庸與&KR0779;厥有墻¶
屋汝謂撤之厥有田&KR0850;汝謂割之慎毋&KR0127;民民乃&KR0022;本生養必¶
遂務在蔍蓘慎毋去食食乃民天儲蓄必贏否則瘠&KR0162;自利¶
利民豈止川瀆非汝之苛我民之&KR0085;我民不足其何䏻榖丗¶
無　父誰踵其躅¶
　　韶石銘¶
逖矣上古帝在有虞時廵于南曰至蒼梧有巉者石岌彼海¶
隅我奏我韶𦒿定爾區或&KR0366;或拊或戞或擊&KR0025;之則純成也¶
以繹明㢤惟人幽㢤惟神我祖我考我臣我隣来汝之舞我¶
<pb:KR4d0501_SBCK_007-19a>¶
功之叙勸汝之歌我政之和前瞻無前後顧無後出三代上¶
居百王首孰強非嬴式訛人心孰&KR0075;非鄭卒聵古音岭岭斯¶
深潏潏斯廣魚龍不波&KR0235;鳥焉往有巉者石雙𨶔之峨誰使¶
洞庭不張咸池丘曰盡善札云蔑加非帝之思我銘謂何¶
　　秦坑銘¶
惟嬴之虐自任不儒彼㢤坑者曰焚我書書日以壊嬴日以¶
跌竹帛煙起干戈流血邈矣上古無書可徴𫠦徴者何刻木¶
結繩神羲&KR0071;天肇造書契智如倉頡文字轉熾啓我混沌闓¶
陽闔隂天愁&KR0294;哭䘮厥人心孰墳而三孰典而五素王不作¶
萬丗一瞽微言如綫横議溢&KR1900;鈎鈲析&KR0333;不撲益烻出王入¶
覇儒墨相駮徒两業之何有禮學豈曰不焚動相詆譏收合¶
遺燼顛倒是非汝塗汝塞拘汝奔赱還我古&KR0004;匪愚黔首有¶
書無人與無書同激銘嬴氏我將適&KR0025;¶
<pb:KR4d0501_SBCK_007-19b>¶
　　春秋&KR0279;銘¶
惟汶之東古稱中都其西匯如鉅野𫠦瀦扵昭魯侯言出于¶
狩曽不登厥聖聖應在藪彼芻者子乃𫉬斯醜繄聖是惻愚¶
者以赱嗟嗟宗周岌岌嶪嶪禮墜樂壊兵戈日接齊強而據¶
晋悍而讋頑夷相陵弱邑&KR0556;壓惟理與欲夫既析之惟&KR0333;與¶
賊不其戚而其褒伊何𢌿以絺繢其貶伊何齊斧弗貸彼&KR0937;¶
左生史編是徴惟髙及赤口說相承一之弗恊式用沸騰夸¶
矛譽盾執皷以興屹與者&KR0279;繄聖是䖏豈圓蹄肉&KR0641;復出榛¶
莽徘&KR0422;預瞻逖矣中圡嗚呼吾銘永鎮鄒魯¶
　　磻溪銘¶
有瀏斯溪惟石之磻誰歟漁者伯夷之孫自彼東海曰徂周¶
原我志非魚我人之完天錫有周君臣相懽爰底于牧爰&KR0145;¶
厥殘我咨我謀皇旅嘽嘽既定周鼎却開齊藩方韜汝光如¶
<pb:KR4d0501_SBCK_007-20a>¶
龍之蜿我獵我人非畋之盤既顯諸用如鷹斯䎒發&KR0045;蹈厲¶
亦揔其干惟古之道孰測其端勿謂伊人漁釣是奸我懐于¶
今不古是&KR0026;已雖不能民之艱難有磻斯石惟溪之湍我勒¶
我銘昭示不刋¶
　　試劍石銘(有序)¶
呉故呉墟也自閶門東出十里許有白虎之丘王闔閭試劍¶
石在焉悼靈物之不可見銘斯作¶
惟崚之鑠惟銛之斮山靈奉鐔白虎司鍔神威剿剛殺氣&KR0414;¶
錯攻堅瑕破發邇逺畧汾洮乘軺郊郢弛柝風斯輕剽志用¶
驕虐睋然兕駭歘爾龍躍我思古人吁不可作¶
　　&KR0214;尤讃¶
元氣肇開鴻荒斯闢凡兹庶民詎有兵革人禽攫齟草木¶
菑翳奚靈不鑿既躶罔衛&KR0214;尤者出始搆禍端雍狐是資¶
<pb:KR4d0501_SBCK_007-20b>¶
涿鹿相殘掀鑪挾鞴鎔精瀉液&KR0213;我耝耰行彼劍㦸惟聖¶
制物與天同符君子慎術小人改圗豈伊樹兵爰使絶輿¶
匪嶄頭角終殞肩髀覇王迭起仁義無稱揣摩捭闔㧞擊¶
橫行夫何攻戰尚汝禱禡九嬰乘城窫窳在野善師不陳¶
時靡有争曽不是戢曷維其寜天生五材莫偃匪武我賛¶
&KR0214;尤敢達祈父¶
　盗跖讃¶
我&KR0026;古人我讃惟跖彼何人斯去順効&KR0647;盗本有道殺人¶
以矜横行魯國按劍東陵榛奥是栖閒𡾟是鑿&KR0300;骨起齗¶
見金思攫世不予善居恒有循分均我義後出吾仁&KR0579;汝¶
刀㦸機汝&KR0328;擭汝曰不然俾晝作夜我盗何盗取非我有¶
不盗之盗人不汝咎聖人不作大盗日争所恃者力相擒¶
以兵上行下效僥倖邪侈因之而攘愍不畏死人豈齊豹¶
<pb:KR4d0501_SBCK_007-21a>¶
地非萑苻誰生禍首卒化盗區跖斯可讃為善者惕於¶
乎哀㢤尚謹罔極¶
　　延州来季子觀周樂頌¶
我之懐矣惟我季札来&KR0025;勾呉&KR0663;聘上國王綱&KR0549;壊侯度傾¶
側日㝷干戈不徳以力大音橢窳二氣苛慝禮樂不興繄誰¶
之則我奉我幣我車北東懿彼諸&KR0078;曰至魯&KR0022;魯侯賔之自¶
郊徂宫魯俟享之式命&KR0937;宗首以二南&KR0071;以國風載雅載頌¶
商魯攸同申以象箾文徳之容亦有大武&KR0098;奏武功淵乎蕩¶
乎泱泱渢渢或秉以籥或綴以崇上際湯禹虞舜之隆曰濩¶
曰夏韶箾以終嗚呼四代一日備舉參聲知政閎覧愽古或¶
登或降踧踖傴僂夫何自鄶乃不及魯公卑私彊寖棄厥緒¶
或僣以佾或雍或旅襄磬武鼗方𠦑之皷踰河蹈海散&KR0333;無¶
𫠦先王之盛究彼始基器之尚存去道逺而仲尼有云周公¶
<pb:KR4d0501_SBCK_007-21b>¶
其衰豈獨郯子學在四夷邈矣千載詩亾樂缺設而不御矇¶
瞍失列日趍淫哇恒用鴂呐宣榭既焚本實先撥我之懐矣¶
心焉孔怛作此頌章昭示来哲¶
　　漢武帝南廵射蛟頌¶
惟漢六丗大展廵狩扵南服自㝷陽浮江而出親射蛟江中¶
𫉬之猗歟壮㢤盖夫荆楊之域水圡墊隘淫&KR1416;虵行風雨怒¶
作掀艫蕩繂睒瞪&KR0719;愕莫之敢攖上乃御黄間挾剛挂朱韘¶
闓體而騰&KR0710;白羽應弦以砰䃗霜批鱗頰霧　鬐鬛肉淵髓¶
硤披&KR0641;劙耳扵是海童闢路川后清宫神靈恪䖍耋老懽抃¶
信帝王之英略天下之竒&KR0026;巳人莫不曰齊臣驂擊吕梁雷¶
轟楚士劒揮江水血變彼一材官直制其死命烏&KR0085;以動萬¶
乗也㢤夫豈區宇寕謐四夷犇竄掩沙漠之貪鷙刜篁竹之¶
炎欝強無有不弱堅無有不瑕拒之者如撓沸劘之者如拉¶
<pb:KR4d0501_SBCK_007-22a>¶
朽將信威乎鞮譯又何獨快意扵鱗介嗚呼材之尚氣之劲¶
邇之悅逺之懾雲鳥之散沒魚鱉之顓顓殆有不必勞弓而¶
挫鏑者臣乗臣朔臣助臣夀王躬睹盛羙獨闕歌頌千載之¶
下黙黙不文予故特跡史氏之舊作是頌頌曰¶
大漢之興&KR0006;丗&KR0071;其烈言廵東南&KR0006;略彼&KR0045;越一江撗匯&KR0006;¶
陂障險隘有蛟崛起&KR0006;中路洶絶驚拏齚攫&KR0006;渤潏作&KR1416;上¶
之頩怒&KR0006;彂我獷厲起施猛彀&KR0006;鬐角盡　九嶷曉出&KR0006;矯立¶
嶻&KR1110;舳艫暮拔&KR0006;波濤疊雪上神且武&KR0006;䠨仰桓撥功&KR0018;不¶
丗&KR0006;威振有截舟車𫠦通&KR0006;職貢用戾龍沙不&KR0045;&KR0006;瘴海枯¶
竭上飛無𫠦&KR0969;&KR0006;下走無𫠦脫嗚呼漢之廣大&KR0006;古未之制¶
　　百里奚讃¶
我思古人惟百里子自其知學亦聿既仕出干宋㳺弗克離¶
祉移事周頽復柅我&KR0100;我吿我蹇我&KR0025;于虞蹇謂不可我遄¶
<pb:KR4d0501_SBCK_007-22b>¶
其驅鄍門不啓虢道是輸孰云我智我諌我愚豈伊一身終¶
顯西圡我肥我牛庸竢五羖相業&KR0700;闢覇圖超距國中行㳺¶
童叟𥬇舞勿曰我耄耄無壮時勿曰我賤賤者貴基勾萌甲¶
坼穉好之姿干霄合&KR0573;貴有宜施嗟㢤時命萬丗一阨矧兹¶
白徒曽罔黄馘太公屠釣何晚弗𫉬繄我人斯老死誰&KR0357;¶
　　接輿讃¶
古有狂者曰惟接輿辟丗不仕祼身以趨放言嵬行神則内¶
居鳥驚獸駭雖聖弗徒聖人于行荆楚是届捄時斯亟&KR0025;政¶
者殆矧麟未躨何&KR0235;之翽&KR0154;違我真迄受丗害繄聖𫠦可彼¶
猶不然曰父曰母曰人曰天執心既一&KR0573;道弗權視兹犬&KR0510;¶
獨不天淵夫何山谷卒遁名姓蕪菁是食駟鎰枉聘聿和其¶
光克性爾性髙飈不群隐徳之鏡我友者扈曽弗服裳豈無¶
汚濁譏我踽涼既馳且騖滿國若狂古狂不作俾也可&KR0111;¶
<pb:KR4d0501_SBCK_007-23a>¶
　　古碣石辭¶
古碣石者本禹貢冀州之域盖今東南海運自海而北逹漳¶
河實出乎此予喜其上符唐虞之&KR0199;制也勒之以辭¶
惟聖建國寔曰冀都北極之運萬&KR0022;作孚宫廷烿赫峙彼中¶
居士女和㑹溢&KR1900;塞郛江檣白粲淮耜黄淤聿官有漕竟海¶
其艫偉㢤碣石枕我海隅表此水道長為委輸上蟠乹奥下¶
結坤區割流豯養披秀醫閭日月播盪星辰盤&KR4208;恠神罔象¶
鼉鰐龍魚颿扶䌫守翼奮鱗驅悉輦國用来通帝家自國有¶
貢或河而渠或砥斯鑿或絶或踰繭絲紈帛金寳象珠搜毫¶
竭縷滿稇壓車矧兹米粟誠係蔵儲得一圭撮懸萬命軀漢¶
乖轉輓唐戹征需扵穆我后仰承唐虞按之圖籍實以徳符¶
普天率土瞻戴罔渝偉㢤碣石厥状屹如&KR0002;柱斯植若甬斯¶
塗&KR0538;漲如席濁漳以趨削巉勒辭永代是模¶
<pb:KR4d0501_SBCK_007-23b>¶
　　白雲先生許君哀頌辭¶
古之學者必有師丗之&KR0003;者嘗曰&KR0052;師易遇人師難淂嗚呼¶
&KR0052;師豈易得㢤自嬴秦焚滅&KR0052;籍之餘漢以来老師宿儒失¶
其本經不惟口以傳授則或新出扵風雨壊屋之𫠦蔵是以¶
惟傳&KR0052;久而不差者為最難至扵人之𫠦以為人示之以徳¶
義道之以言語則之以動作威儀是將使人觀感興起而易¶
至扵不自覺者無非教也雖然捨&KR0052;則又何以為人師哉然¶
以古今経訓學術之變迭興而師道之𫠦自来者寖逺盖惟¶
伊洛諸老先生寔始倡為道綂而後知有𫠦謂義理之學已¶
而考亭&KR0071;之古今&KR0052;訓學術之變至此而遂定必也誠明兩¶
盡知行並進可以深造夫三代聖賢之閫域不然則&KR0052;有𫝊¶
之益乆而愈差者矣是故古之學者常淂其師𫝊每因&KR0052;以¶
明道後之學者既失其師𫝊苟非明道則固不䏻以知&KR0052;&KR0052;¶
<pb:KR4d0501_SBCK_007-24a>¶
既明矣吾則又知人之𫠦以為人之道不外乎此也嗚呼&KR0052;¶
師豈易淂㦲惟我許君昔&KR0025;蘭溪金君&KR0130;祥學金君本扵王¶
文憲公柏何文定公基而王何二公則又本扵黄文肅公榦¶
盖此實朱學也然君天資深厚學力純至手抄口誦志行彌¶
篤而且樂與人為善家故貧常僦屋以居逹人大官踵門候¶
謁交剡論薦而曽不為之少動山東兩河江淮閩海之間賔¶
客弟子擔簦&KR0018;笈執&KR0052;請業又必為之搜擿明白斟酌飽滿¶
而後去&KR0004;未嘗見其有惰容是以終日危坐學徒環列無憮¶
無敖無嬉𥬇無訾謷昬瞀者革心浮躁者易貌而日就扵漸¶
摩變化之歸嗚呼考其師友淵源之𫠦自来君信可謂淂夫¶
師道之重矣此盖丗之𫠦共見而無間言者也君諱謙字益¶
之丗為婺之金華人家居教授凡若干年年六十八以沒予適¶
以事不及哭而君平日遇予極厚扵是特䟽哀頌一萹以洩¶
<pb:KR4d0501_SBCK_007-24b>¶
予情此予𫠦以深痛夫人師之難遇而經師之&KR0057;不昜淂也¶
嗚呼悲夫頌曰¶
夫天下之生也衆矣其生如酔而未醒其死若夢而弗蛻何¶
經籍之可聞豈聖賢之䏻對倐焉蠛蠓之起㓕曶爾蠅蚋之¶
攅嘬將一歸扵凘盡卒無怪其厖昧惟古之大儒君子㴠養¶
省察戰兢惕厲道不遠人則天理民&KR0212;之𫠦存&KR0052;以載道則¶
王綱聖髓之攸頼冝身名之並立獨不與年夀而俱壊嗚呼¶
許君愽學無方篤志不&KR0520;上追洙泗之本原前泝伊洛之宗¶
𣲖昭日星之訓則理全而無疵闢荆棘之途則辭逹而罔礙矧¶
肅容而正襟恒睟面而盎背學徒麇来賔客滿座咸曰吾見¶
其人矣吾聞其語矣是其車轍之同門户之正者彂之扵難¶
疑荅問之頃形之扵動作威儀之際實&KR0085;使人心悟而神會¶
吾固知其人物之標表經學之沾漑誠亦可以閎其中而肆¶
<pb:KR4d0501_SBCK_007-25a>¶
其外矣己而天不愸遺曽不使之多有夀考而奄然長逝庭¶
巷&KR0006;虗閴書䇿&KR0006;塵壒會稽先賢失予砥柱襄陽耆舊奪我¶
&KR0433;蔡宋屈穀之瓠剖而無竅則渡者日溺鄭昭文之琴彈而¶
無聲則聼者斯聵此盖我許君之𫠦以警新學鎮末俗者遼¶
乎邈矣自不可求之扵一時而欲罄之扵千載者也嗚呼青¶
山如屏流水如帶惜哉遺烈閟此幽隧死而不朽烱然若盡¶
死而可作則巳莽&KR0006;黄土白雲之蕪&KR0126;矣柰之何㢤其亦有¶
可悲也夫其亦有可慨也夫¶
　　張定傳¶
張定者諸暨人&KR0004;以武學優等賜苐&KR0025;軍建康犘清流潜江¶
令端平間史嵩之制置荆湖孟珙帥軍夾攻蔡州奉香朝謁¶
八陵定以受給錢糧&KR0025;守鄧州時河南始通豪桀義士&KR0010;食¶
官&KR0338;者僅萬人及兩淮進兵改湖北制置司計議官出江陵¶
<pb:KR4d0501_SBCK_007-25b>¶
措置邉防團結水寨權守峽州將羸卒萬餘對壘生擒囬紇¶
頭目夷梓公奪馬五十四&KR0016;俘數千人遂以功換閤門宣賛¶
舎人知泰州累䟽論清野利害不報去職復江東緫&KR0249;建康¶
駐劄兼&KR0403;江制置司計議官召守融州廣西&KR0052;略司言左右¶
江有警融㩀其衝欲調外軍定曰本圡自有峒丁欵丁耳目¶
便捷器械鋭利若䏻團紏調用皆精兵也可以應敵外軍懸¶
入不諳水圡惡弱不熟谿洞險阻無適扵用坐受罷弊乃大¶
置酒教塲亭上鳴皷一呼萬甲蟻集&KR0052;略司聞而大驚遂劾¶
罷定呉潜當國起知通州改守徳安府&KR0271;慶間賈似道&KR0271;都¶
督府定往謁曰徳安地小不&KR0085;展布四體𫝑須假吾一命圖¶
得要領歸報幕下㑹北兵十萬越閩嶺而東别屯黄陂陽䑓¶
定亟言徳安城壁單阤合盡徙居民保漢陽都綂制劉炎遽¶
引𫠦部禦之陽䑓矢下如雨兵猝不淂進似道命移徳安治¶
<pb:KR4d0501_SBCK_007-26a>¶
呉王磯頭定曰兵法先彂者制人後彂者制扵人今幕府無¶
先彂之兵而徳安移治彼進我退異日將無地投&KR0085;遂單&KR0016;¶
詣轉運使趙葵禀議曰夫南人貴舟北人貴&KR0016;今聞北兵更¶
用舟師鄂漢兵單弱不敵宜亟團捕魚湖舡虗張旗幟部令¶
不測使出沒炫燿江北洲渚間則大江&KR0563;渡之謀可少戢也¶
不然一旦渡江復以鐡&KR0016;蹂我鄂漢必危葵怒曰長江天塹¶
北兵豈易渡㢤君郡守知不離徳安一歩言及鄂漢何脅也¶
定曰徳安小郡鄂漢荆閫要害今則北兵破沙洋泊陽羅洑¶
掠取漁舡斵改鞦幇旦莫斧斤不絶整兵練衆意在渡江萬¶
一舉鞭&KR0563;渡東南閧動吾豈䏻獨受誤國罪哉葵怒愈厲曰¶
漁舟如葉江濤渺然我轉運使也毋欺我定力争不巳曰事勢¶
至此謀議不信嘻吾死矣已而北兵渡滸潢洲葵遂殺定定¶
死鄂漢大抵䧟沒如定言¶
<pb:KR4d0501_SBCK_007-26b>¶
為說者曰予嘗到諸暨過定𫠦居䖏得墓隧間故碑刪為𫝊¶
方史孟之夾攻蔡州蔡下故𫠦失地歸我子女玉帛悉輦而¶
趨北朝廷持其議曰今幸淂一空城是徒有受地之名而又¶
無兵無糧以實其地終亦不守史與孟皆報罷北兵復起扵¶
是趙葵許戡䓁出軍河南大兵迎敵我軍随潰遂割唐鄧海¶
泗以請和當是時定守鄧州竟無與成功者巳而襄樊破鄂漢¶
有警磨些善闡之兵又擣貴象奪辰沅抵長沙&KR0145;滸潢北渡¶
與鄂漢兵合丞相賈懼&KR0271;督進戰遣使乞觧而定復為之用¶
且欲彷彿乎荆軻秦武陽之遺風非其道矣自是北兵南下¶
由郢之沙洋攻陽羅洑直渡江至鄂南門丞相賈綂兵扼蕪¶
湖孫虎臣前鋒對陣夏貴挾戰舡二千五百横亘江中丞相¶
賈將後軍殿乱射北舡執&KR0350;邏&KR0016;且挑戰北兵集將𣗳砲擊¶
其中堅雷皷大振呼曰宋人敗矣丞相賈即倉皇失措舳艫¶
<pb:KR4d0501_SBCK_007-27a>¶
簸蕩乍分乍合北兵麾小旗率&KR0127;銳横擊深入殺溺蔽江圗¶
籍印符悉巳遺失軍資器仗狼藉不可勝計丞相賈東走楊¶
州孫夏並降當是時定言悉驗然定死巳乆矣或曰葵與賈¶
不恊故置定死地或曰定使間到北&KR0082;翻漢陽城誘覆其衆¶
失期一日故棄城出奔葵殺之也或曰賈至鄂許納&KR0010;幣而¶
北兵退復有隂謀懼泄故欲殺定託之葵也嗚呼當滄海横¶
流之際人材國勢一至扵此豈不重可哀憐也㢤¶
淵穎呉先生集卷之七¶
<pb:KR4d0501_SBCK_007-27b>¶
