# -*- mode: mandoku-view -*-
#+TITLE: 淵穎集
#+DATE: 2015-09-23 10:26:43
#+PROPERTY: JUAN 10


章
<pb:KR4d0501_WYG_010-6b>
之不鼓汝譽兮抑智慮之不竭汝精信乎不内而務外
兮故¶卒與俗而咸諡為氓自玉靈之有言兮庸一泯於
至黙雖吹¶菙而我瀆兮恐告猶而弗食孰方功而義弓
兮孰體色而墨¶坼楚靈投詬而終不汝畀兮闗朗豫占
而任徳茲一息之尚¶存兮幸五官之識職諒用舎之無
與於已兮庶藏脩之是力¶奈自治之不勇兮敢罔稼而
欲穡母謂龜䇿之不能以知事¶兮極神靈之不可測¶
　　竄宜&KR2580;辭
<pb:KR4d0501_WYG_010-7a>
予自一二年来病既久而日以嗜睡睡又多夢或謂予
古有¶善睡者其神名曰宜&KR2580;盍竄之乎予每恠夫病之
亟矣惟睡¶為能少息夫病也然而晝之所思夜夢見之
紛拏膠擾不遑¶少止是則甚非學道者之所宜有也作
竄宜&KR2580;辭¶
伊我生之多病兮廼獨處而上隅爰有托扵假寐兮僅
身心<md:KR4d0501_SBCK_010-4a>¶之舒愉幸世紛之刋落兮寄吾夢之晏如等百年
為一指兮¶謂八極其蘧廬昔宰予之在聖門兮曽譏斥
<pb:KR4d0501_WYG_010-7b>
其不可雕杇何¶儆戒之遽忘兮恐宴安之或踰豈宜&KR2580;
之每為我祟兮竟淫¶荒昬其逃誅予誠與汝而並世兮
敢自陷扵非夫惟枯瘠之若¶茲兮卒戰兢而自勵凛形
骸之欽肅兮召魂魄之迷潰竦志¶矛而汝擊兮充氣楯
以為衛據槁梧之不復瞑兮麾狂藥而¶弗齊㧞妄華之
根撥兮敜邪壘之譏試尸蟲穢雜而不黨兮¶病骨纒綿
而何瘵&KR1554;天地之一清兮赫聖賢之吾對湛靈扃之¶寂
然兮藴妙賾之無外精思慮其若一兮致事為之弗閡
<pb:KR4d0501_WYG_010-8a>
信¶茲魔之釁逐以不返兮吾益見其通明而罔害嗟早
嵗之我¶痼兮奈平居之鮮懽固精神之耗蝕兮漸榮衛
之疲殘迄旦¶為之見梏兮何夜寢之能安曷畀我以窅
漠兮思濟身之艱¶難當日用之不遑少息兮紛俗變之
相干頋嗒然而欲一隠<md:KR4d0501_SBCK_010-4b>¶其几兮懼純素之弗完文儒或
弛其名譽兮劍士寖喪其怒¶瞋尚喧豗拏攫之盡去兮
寧呻吟啽囈而増昬信黙黙而時¶化兮直緜緜而道存
吾何負而我逺兮雖自訟其奚殫彼隂¶陽之交㑹兮特
<pb:KR4d0501_WYG_010-8b>
感變之所起宜正噩之有占兮實祲煇之相¶倚緬古莽
之睡矇兮復阜落之跳䚦豈幻化之往來兮孰夢¶覺之
非是&KR1554;吹爇乎死灰兮恍撓淆於止水雖形接而謂夫
皮¶膚兮竟神通於骨髓何今魚而昔烏兮且我蝶而彼
蟻方雲¶霧之倐為飛滅兮又雷霆之鳴燬貧何患而或
盈倉庾兮賤¶何辱而遽躋朱紫信苦樂之相乗兮罔動
静之可弭謂静定¶之可以自勝兮卒勦勞而弗已誠道
真之不至兮故徒與世¶妄而同軌自我病而益病兮匪
<pb:KR4d0501_WYG_010-9a>
宜&KR2580;其誰尤肆操存而不舎¶兮収視聴而與謀儼聰明
之不我壅蔽兮愈泮奐而優游要¶虛懵之盡黜兮俾菑
孽之日瘳惟真人之無夢兮在一黙而<md:KR4d0501_SBCK_010-5a>¶何求縱我夢之
或可少徴兮吾又何得乎黄帝與孔丘盼晴牕¶而笑傲
兮發&KR1500;簡以謳歌冀宜&KR2580;之一竄以不復兮用稽首¶于
𤣥都¶
　　葛天氏牛尾八闋樂歌辭¶
古者葛天氏之世世道治矣而人民康乂樂是用作始
<pb:KR4d0501_WYG_010-9b>
敎人¶操牛尾投足而歌之是亦天地之間自然之至音
也然而樂¶辭不傳後有愽古閎覽者惜古樂之日閟不
顯託而補其辭¶凡八章¶
　　　載民一¶
於赫顯穹降厥生民生民如何羣物與淪俗無上下親
孰父¶子爾騃爾狉孰綱孰紀泊乎無名澹乎無聲天地
無作聖人¶化成我民自化帝不汝得是曰載民我民之
則
<pb:KR4d0501_WYG_010-10a>
　　　𤣥鳥二<md:KR4d0501_SBCK_010-5b>¶𤣥鳥來矣我民其興氣以陽發質以隂凝𤣥鳥歸矣我
民曰¶息静安其性動職是職爾居爾巢禽獸蟲蛇爾食
爾火蚌蛤¶果蓏我利我養相時制宜匪政匪教尚安所
施¶
　　　遂草木三¶
邈矣上古元氣肇萌彼浮斯茇庶草彚生孰闢我區孰
豐爾¶茁樏山砅川&KR2081;皮採實火無爁炎水無浩洋狡蟲
<pb:KR4d0501_WYG_010-10b>
斯伏鷙鳥¶弗翔允哉樂兹草木蕃廡嗟吾何思維聖之
緒¶
　　　奮五穀四¶
孟春正月我出于田矧我勞勩愳我瘠損揉木耒之剡
鐡耜¶之天雨澮之時風耔之維穈維芑維稻維粱弗爾
穢莠亦弗¶菑蝗五榖告熟民人率育育焉熟焉自古有
年¶
　　　敬天常五
<pb:KR4d0501_WYG_010-11a>
太𤣥伊始風氣日開天有常道生養死埋犬雞巷中麻
麥畝<md:KR4d0501_SBCK_010-6a>¶首貨財既来什器孔有卧則呿呿食則吁吁飢則
求食飽則¶棄餘於乎不顯孰不念聴日監在茲奈何不
敬¶
　　　達帝功六¶
昔在泰皇君臣道生君有五期輔有三名上昭天光鳥
獸文¶章下恊地符龜馬圖書一人在位萬邦順軌無幽
弗燭無險¶弗砥黎獻共臣蚑蠕畢從匪帝之功伊誰之
<pb:KR4d0501_WYG_010-11b>
功¶
　　　依地徳七¶
我望兩海中有崐崘天靈被跡乾曜合元孰來蜚龍孰
度七¶囿人禽並擾庶品蕃毓乾以易知坤以簡能甲厯
既正機矩迭¶乗帝予何言天地之徳我民之依俾民弗
忒¶
　　　總萬物之極¶八
自有聖人我革鴻荒何毛何血曷弁弗裳維聖人富維
<pb:KR4d0501_WYG_010-12a>
聖人¶夀聖人之厚萬物之阜熈熈乎和皥皥乎大道有
自然徳無<md:KR4d0501_SBCK_010-6b>¶疆界爰命樂師投足握氂欽茲念哉天下攸
歸¶
右葛天氏八闋樂歌辭凡八章盖予嘗讀吕氏春秋頗
載葛¶天氏之樂名而不聞其樂辭予故本其樂名特補
其缺樂則¶古矣樂辭今也古今之樂殆不可以遽同者
也然今之天下¶猶古之天下是雖邈乎逺在數千百載
之下何獨不如葛天¶氏之世乎古之説者每稱上古之
<pb:KR4d0501_WYG_010-12b>
世代厯紀者尚矣自羲軒以来柏皇¶受禪迄于葛天氏
十有餘傳歴年之久近都邑之¶建徙要皆不能以必得
其實者况其樂哉然以古之王者道¶合乎上徳依乎下
恬澹而神明内顯恭黙而政教四逹煦焉¶而春發凛焉
而秋肅隂陽之氣畜積而舒布民物之俗優㳺¶而康樂
由是天地自然之音出之於口而成歌天地自然之¶節
動之於手足而成舞舞必三人歌必八闋操之必以牛
尾¶播之必及於帝功民事吾知其節八音行八風屈伸
<pb:KR4d0501_WYG_010-13a>
綴兆俯<md:KR4d0501_SBCK_010-7a>¶仰參錯而具有其容矣吾又知其沐浴膏澤歌
詠勤苦聲文¶音律安徐和緩而務合乎法矣皇羲之琴
女媧之笙朱襄之¶瑟伊耆之籥前後相耀彼此相襲是
盖近而英咸韶濩逺而¶巾拂鞞鐸之所自出者也近古
以降大樂官失職古樂日廢¶然而五音七音六律六十
律四清聲八十四正調之法度猶¶有賴乎西域龜茲之
所傳唐末五代之亂又從而殘缺不備¶訛謬失莭至使
蜀一賤卒而欲立一代之樂府鎔金鏤石崇¶牙列虡足
<pb:KR4d0501_WYG_010-13b>
以極衆工之選雖若名儒鉅子學不聞古樂無其¶師竟
無有一舉口議其可否而請以更張者於是古之所以¶
吟咏其性情動盪其血脉消融其渣滓者無復可見而
淫藝¶邪僻驕慢輕剽之風日競月増靦不之恤子女獶
優舉聲號¶器杯盤狼籍頓足跳踊則已雜出扵鄉邦聚
㑹賔客讌飲之¶間矣嗚呼古今之樂其信不可以遽同
者耶此予重有取乎<md:KR4d0501_SBCK_010-7b>¶葛天氏之樂名而特補其樂辭者
也後有聞者得而歌之且¶將惕然有感於古樂之不作
<pb:KR4d0501_WYG_010-14a>
矣又何愧乎樂辭之今也哉然¶以黄帝以下六代之樂
與夫成周之九夏唐元結皮日休乃¶得而盡補其缺鼚
乎鼓之軒乎舞之或者當百王之末造而¶猶可以得返
太古之遺聲乎嗚呼逺矣予是以特録其辭而¶又論之
尚庶㡬乎大樂官之採擇¶
　　嚴陵馬君仲珍父誄辭¶
維元統二年月日嚴陵馬君仲珍父卒於家凡歴六朞始
克𦵏¶于新亭里先人墓側我二三子追愍其遺行之不
<pb:KR4d0501_WYG_010-14b>
昭於時乃¶作茲誄用相其哀誄曰¶
於嗟馬君厥姓維羸是曰造父别封趙城趙之既王奢
也善¶兵爰邑馬服開國秩卿世降炎劉北州籍名援分
戚里融振¶儒聲逖焉鉅唐重績治經孰揚天朝燧握節
旌信茲苗裔何<md:KR4d0501_SBCK_010-8a>¶代弗榮播爾宗譜百世一程故汴之遷
視杭作京靖念爾祖¶䇿科騰英敭歴州縣執持憲刑鴻
蹌鳯翥玉㓗氷清徑躋法¶從領袖明廷端紳搢珽實棟
國傾維言維行流風盛行曰孫¶曰子夥有簮纓世禄日
<pb:KR4d0501_WYG_010-15a>
逺家氊相承如何君子異我編氓維¶君自㓜鍾厥豐偉
長而好學耽翫書史昭茲六經卓有根柢¶老儒後先搜
擿章指孰王非綱孰聖弗髓發揮義殊談論蠭¶起恣觀
百家渉獵衆技儒墨交㦸徳刑迭燬鴻荒迄今王霸¶臧
否薄海内外華戎遐邇孰詩孰賦鏗合宫徴或𤣥或竺
彪¶别邪詖我常謂多君謂道咫泓涵浸潤岋□峢□君
不自能¶蔚為秀士立辭摛藻聞者風靡自君既壯聿有
時譽矧學之¶谹弗據要路緬爾祖徳敢懵我故熾爾學
<pb:KR4d0501_WYG_010-15b>
業肻墮我素名場¶大開百郡充賦匪閩伊楚矜&KR0822;犇騖
彼晳此黧揮霍吞吐聚¶焉風雨散若雲霧孰玉弗雕孰
金弗鑄匠般何人文梓弗遇<md:KR4d0501_SBCK_010-8b>¶唶哉數竒得此遲暮誰非
退鷁誓不脫兎我儋我簦爰告我¶渡我吏其儒律我章
句彼賢非賢孰妬弗嫮菰城甫里雪浪¶煙樹人皆儒顯
我獨儒誤君何不淑復奪君遽豈無文學尚¶寐無寤千
載一朝畀彼丘墓伊昔大化乃形爾身既具四體¶孰儲
爾神何言何黙既笑既顰何冠何履被服褼褼孰贏爾
<pb:KR4d0501_WYG_010-16a>
學使爾有聞孰嗇爾仕忍不少延維其生之夭閼弗完
豈如¶無生窅漠自然我問𤣥宰孰司其權紛綸變易渺
是天淵愚¶蒙者夀智勇則顛卑汚者寵藻麗弗宣顔駟
&KR0989;剥至老乃遷¶劉晝擯斥厥有詆言言念君子過彼二
賢嗟嗟奄迫命不可¶攀盖予羈丱曽奉顔色爰受君詩
僅識䋲墨君不鄙夷忘我¶年徳我心爾諧略我儀飾我
來自東我病殊極君若我留撫¶茲衽席陳薦酒肴翻倒
琴䇿一年一集歌咏忘食云何遽離¶久不我即我邸于
<pb:KR4d0501_WYG_010-16b>
西遇君逼側大江作潮我溝我洫鸒鳩搶<md:KR4d0501_SBCK_010-9a>¶地我覆我翼
曽是茲秋嘉節是逼奈以賞心强欲登陟滿天¶隂雨被
蓑著屐故交何有獨不遑息剨然長嘯嵓谷罔覿慘¶悽
中人輾轉病極君生窮窶君死豪特新亭之里痛此窀
穸¶我今誄茲𤣥石弗泐嗚呼珍父是用哀惻¶
　　春秋胡傳補説序¶
春秋之學自近世本河南程氏程氏曽有春秋傳序而
傳未完武¶夷胡公安國盖又特出扵程門之後而私淑
<pb:KR4d0501_WYG_010-17a>
艾之故今胡傳¶多與程説相為出入吾固知胡氏之傳
春秋本程氏學也然¶而隠桓之際訓釋頗詳襄昭以降
遺漏甚衆又况光堯南渡¶而胡氏以經筵進講至於王
業偏安父讎未報則猶或未免¶乎矯枉而過正也宗人
正傳間者甞讀胡傳乃因傳説之未¶備從而補之此誠
有益於學者曩余甞論春秋之大凡欲以¶發明胡傳之
一二而正傳先之故敢私序其説於正傳所論<md:KR4d0501_SBCK_010-9b>¶次之後
曰夫春秋者魯史爾自魯史而為春秋則春秋乃史¶外
<pb:KR4d0501_WYG_010-17b>
傳心之要典而特為聖人命徳討罪之書矣然自唐虞
以¶来典禮教化有人心感發之妙爵賞刑罰有政事勸
懲之嚴¶伯夷之降典播刑皋陶之明刑弼教何莫而非
此道也惜也¶春秋之世文武周公之舊典禮經曽不復
赫然振起於天下¶而天下公侯五等之國亦莫能考禮
正刑一徳以尊事天子惟¶吾聖人盖有聰明睿知之徳
而無其位於是獨持其命徳討¶罪之筆而欲以定天下
之邪正也吾賞焉而賞非私與邪也¶吾罰焉而罰非私
<pb:KR4d0501_WYG_010-18a>
怒此其陽舒隂慘舉直錯枉之間先後有¶倫衆體有要
是謂經制持循凖的不容少紊人情之輕重不¶同世故
之治亂亦異是謂權義洊移前却必得其冝要之堯¶舜
文武之治未墜於地而吾聖人所以務盡其祖述憲章
之¶道者至矣實聖人時中之大法也夫然故春秋聖人
之法書<md:KR4d0501_SBCK_010-10a>¶世之學者猶議法之吏惟其知聖人之道揆而
宅心忠恕然¶後可以通聖人之法守而立説坦夷雖然
學者徒以其一曲¶支離淺中狹量之資求之未易以及
<pb:KR4d0501_WYG_010-18b>
此也或曰春秋尊王聖¶人因之枌飾太平而多褒至治
之世曽無奸暴之俗而惟以¶徳化者或曰春秋衰世聖
人且以為舉國不可勝誅而多¶貶始亂之俗雖以微小
之罪而必舉其法者也是故舒之而¶遂縱者陵遲廢弛
無法而益亂操之而愈亟者煩苛刻戾得¶不至於秦人
恃法而寖濫乎嗚呼二或之論誠非所以識吾¶聖人時
中體道之大權者矣又將何以窮經而致用哉自王¶安
石以丞相説經春秋乃廢詆不用世之學者徃徃多自
<pb:KR4d0501_WYG_010-19a>
為¶説至於意有穿鑿巧為傳㑹分裂聖人大體乖異先
儒成説¶漫有精義至當之論一説之外不知其復有一
説也盖惟程¶氏為能通乎制事之權衡揆道之模範又
無完書世之盛行<md:KR4d0501_SBCK_010-10b>¶胡傳而已胡傳本乎程氏之學程氏
之學又信乎聖人時中¶之大法也然而猶有所未備者
焉今也正傳乃從而補之誠¶是也正傳其真議法之吏
哉雖然前王之律昭然甚明後王¶之令紛然雜出宏綱
大指既無其統微辭碎義盖浩乎多若¶參商矛盾之不
<pb:KR4d0501_WYG_010-19b>
相合者吾益懼焉卒以待吾正傳而後定也¶昔孟氏使
陽膚為士師問於曽子曽子曰上失其道民散久¶矣如
得其情則哀矜而勿喜善哉言乎學者又當自是而求¶
之此其必有合於春秋者矣¶
　　呉氏戰國䇿正誤序¶
戰國䇿十有一卷凡言周秦六國宋衛中山之事古有
高誘¶註最為疏畧近世縉雲鮑彪乃復分析章數竄易
字文悉今¶可讀而不致有噤口敝舌之虞雖然古意寖
<pb:KR4d0501_WYG_010-20a>
已失矣要之古¶今之字義曽不一同南北之方言或隨
以異而彪欲以後世<md:KR4d0501_SBCK_010-11a>¶窮鄉曲學而盡通之吾知其必至
於穿鑿粉飾而强其所不¶可通則反不若誘之疏畧也
宗人正傳嗜古書甞以國䇿之¶多誤暇日則取太史公
史記及戰國諸子所自著書前後比¶較既又考夫近世
劉攽錢藻姚宏等本參伍錯綜然後有以¶見其語言之
殊異傳冩之缺訛而是正之盖頗貴乎誘之近¶古而深
惜乎彪之妄作也於是世之讀國䇿者文從字順不¶失
<pb:KR4d0501_WYG_010-20b>
其真戰國君臣從横㳺説之事併可得而極論矣盖夫
古¶者先王之世道徳同敎化行而風俗一士之有賢材
學業者¶修之於身著於其國或以徳舉或以言敭要皆
可以考名覈¶實而趨事赴功無或敢為熒惑變亂而懵
乎是非黒白之混¶淆也然而聖人當夫天下極治之世
每有慮焉盖曰朕堲讒¶説殄行震驚朕師豈不以世之
讒人傷絶善人之事震駭衆¶人之聴邪僻自此焉而進
用矯偽自此焉而假託出入起居<md:KR4d0501_SBCK_010-11b>¶發號施今將無所徃
<pb:KR4d0501_WYG_010-21a>
而不盭於道苟謂世為極治而慮不及¶此吾恐其漸為
始亂之基矣是故聖人深以讒邪之説有未¶易化而且
有以敎之必使其遷善改過而後承之庸之否則¶威之
夫然後士之有徳有言者各稱其任而天下之欲趨事¶
赴功者亦皆實有所稽而無歉矣自戰國以来先王之
治日¶以逺甚聖人之教若罔聞知士之紛騰馳驟於天
下者曽無¶常有之善心而惟磨厲其舌肆為讒説莫之
能恤析言則離¶於理破律則懐於法亂名則喪其實改
<pb:KR4d0501_WYG_010-21b>
作則反其常此固先聖¶王之所必誅而不以聴者而戰
國之世乃安然而行之孱君¶弱將纎兒佞妾刼之以敗
降殺戮之苦誘之以聲色狗馬之¶好情知非是巧為文
飾勢欲離合强相傾陷卒使上世元徳¶顯功之胄日就
淪亡而後已嗚呼讒邪之説有可畏哉盖昔¶孔子曽用
於魯未㡬而即有少正卯之誅徒謂其言行之偽<md:KR4d0501_SBCK_010-12a>¶而不
由於誠學順之非而不由於是雖吾孟子亦甚惡夫處¶
士之横議異端之並起詖淫邪遁不可勝窮惜乎孔孟
<pb:KR4d0501_WYG_010-22a>
之道¶久矣不明於世戰國之士不復知有義理之當然
而惟以利¶害相勝故今斷斷然悉以為古之讒説可堲
者也然今誘也¶注之彪也釋之吾正傳乃從而是正其
誤又豈不以國䇿之¶言為不可廢歟雖然正傳學孔孟
之學者也自先王道徳教¶化之治本諸人心播於簡冊
充衍洋溢逺而未斬是故春秋¶之世鄭之賢大夫且能
善於辭令應對諸侯鮮有敗事聖門¶言語之學逹如子
貢亦或一出於魯而彼齊晉呉越等國為¶之有變至於
<pb:KR4d0501_WYG_010-22b>
排難解紛成彊取霸而後定焉前乎此矣於是¶而後公
孫衍張儀陳軫樓綏蘇秦秦弟代厲之流揣摩捭闔¶權
謀術數浩乎若江海之浸恍乎若鬼神之不可端倪雖
其¶讒邪之説罔知義理而傎倒錯繆之一時口頰之移
人固有<md:KR4d0501_SBCK_010-12b>¶非後世膚見謏聞者之所可遽及嗚呼先聖王
道徳教化之¶澤一旦而遂至於此言之可為於邑矣然
自其文辭言語而¶觀之惟楚漢戰争之世尚為近焉已
不能盡及它則曹魏鼎¶足而割據李唐參布而分藩交
<pb:KR4d0501_WYG_010-23a>
兵之際奉使徃來權術相傾¶議臣蠭起曽無異於戰國
楚漢紛紜之時者竟未甞有一言¶語之&KR0822;動一文辭之
譎勝雖以當世史臣極力摹擬而為之¶亦且羞澁畏懦
衰耗促數無復有昔時辯士説客之遺風矣¶是故世之
讀國䇿者卓然視為先秦之古書不可廢也必也¶本之
以心術之公約之以義理之正謹之以辭令之發戰國¶
其文而非欲戰國其學也此則正傳之志也又在乎世
之學¶者善讀焉而已矣
<pb:KR4d0501_WYG_010-23b>
　　石陵先生倪氏雜著序¶
自東都文獻之餘天下士大夫之學日趨於南或推皇
帝王<md:KR4d0501_SBCK_010-13a>¶霸之畧或談道徳性命之理彬彬然一時人材學
術之盛不¶可勝紀盖東萊吕公本其伊洛義理之學且
精於史永康陳¶公同父方與之上下頡頑其議論而獨
貴於事功夫以國家¶兵戈離析之久王業偏安人心不
固紀綱廢壊風俗蕩焉而失¶防意將自有酌古凖今知
時識務之士雄豪智勇闓爽頴茂¶而出於其間或者猶
<pb:KR4d0501_WYG_010-24a>
慮其古方新病之不能以救亟也當此¶之時同父甞陳
征討大計石陵倪先生朴實先後同父草書¶萬言欲以
兵戰自效不下同父然同父因其才力氣岸之豪¶中陷
於罪釁至老纔得高第終以不得馳騁於中原而遂至¶
淪沒先生方自以其學勝亦且不能於鄉里至以罪廢
徙筠¶陽故雖有志焉而終以寒窶而老死盖予每觀先
生之書則¶為之沈吟痛惜而不能自已先生甞本其兵
戰之所自出備¶知天下山川險要户口虛實著為輿地
<pb:KR4d0501_WYG_010-24b>
㑹元四十卷又推古<md:KR4d0501_SBCK_010-13b>¶今華夷内外境土徼塞之逺近繪
以為圖張之屋壁而預定¶其計䇿逆料其戰守者不一
而足是將願出為當世有用之¶學而不欲僅為儒者陳
腐無實之空言當時之士惟同父為¶能知之先生亦惟
寄示同父而不遑以他及者也然使先生¶之志且與同
父獲用於世天下之兵蜂集蟻聚勝負雖未可¶知必也
人心國論之既定于一力守東南以為保障専意西¶北
以謀進討江淮襄漢日以寜謐秦鳯陜虢之間遺民襁
<pb:KR4d0501_WYG_010-25a>
負¶義士壺簞尚不為無補於萬一者是則後世所以深
有取乎¶樂毅之常生而重恨曹蜍之淹淹待盡也夫自
南北分裂士¶之學者方守於一偶而禹跡之所被者率
不能以徧歴黄河¶之源出於崐崘黒水之流播於南海
而近世地理之家茫無¶據依逺相億度盖今海内混一
重譯萬里黄河自星宿海發¶源歴九渡河而後北㑹於
臨洮積石之西黒水復流其西界<md:KR4d0501_SBCK_010-14a>¶而徑趨於滇越之外
境若可以燭照而數計者譬如談天文¶者每以洛陽居
<pb:KR4d0501_WYG_010-25b>
天地之中然而南至比景比踰鐡勒斗極出¶沒高下之
度殊不可以常度凖又豈得徒溺乎羲和渾天之¶器而
獨不少究乎周髀勾股之法哉是故先生輿地㑹元之¶
書茲既不能以復見至於華夷内外境土徼塞之圖則
猶未¶免乎參差矛盾而未盡善者此殆古今祖述編類
之一疵也¶雖然先生之學誠可謂慱而有用者矣當吕
公云亡先生貽¶書同父謂宜力學以紹吕公後而同父
咈然不悦是其一時¶人材學術之盛卒不肯俯首以隨
<pb:KR4d0501_WYG_010-26a>
人下而欲自表表於世自¶今觀之前軰老成凋喪俱盡
新學小生鹵莽不學是以一切¶墮於黄茅白葦而欲以
為同竊其殘膏剰馥而不敢有異至¶其立言䈤口結舌
而無所發明臨事則亦玩時愒日偷懦憚¶事而不足以
赴其鼓舞作興之機者此皆見棄於先生者也<md:KR4d0501_SBCK_010-14b>¶藉令先
生之學本之以伊洛之義理而又無貴乎永康之事¶功則
其所就且將不止於此雖然今之學者尚可及耶吾固¶
未易以王道霸術之並行而遽少之也初武夷謝翺臯
<pb:KR4d0501_WYG_010-26b>
羽甞¶因先生之書選為一編今始得其全帙號曰雜著
者觀之又¶甞過其所居則山洞湮塞棟宇傾蕩蕘兒牧
豎悲歌躑躅猶¶能示其故墟而亦不能詳也况其所著
之書耶嗚呼士無當¶世之功業而徒務於有言不至于
此不極也是又古今文士¶著録藝文者之一歎也悲夫¶
　
　
　淵頴集卷十<md:KR4d0501_SBCK_010-15a>¶<md:KR4d0501_SBCK_011-1a>¶
<pb:KR4d0501_WYG_011-1a>
欽定四庫全書
　淵頴集卷十一
　　　　　　　　¶　　　　　元　吳萊　撰
