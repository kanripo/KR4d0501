# -*- mode: mandoku-view -*-
#+TITLE: 淵穎集
#+DATE: 2015-09-23 10:26:43
#+PROPERTY: JUAN 13


桑海遺録序¶
頃予嘗從鄉先生學見福唐劉汝鈞貽書栝蒼呉思齊
子善¶論文丞相宋瑞事云自江西初起時﨑嶇山谷購
募義徒畊¶甿洞丁造轅門請甲㐲不啻數萬而尹玉實
為驍將大衣冠¶指麾衆皆詣闕感泣求效死已而當國
<pb:KR4d0501_WYG_012-1b>
二揆交沮用兵帥無¶宣諭卒無犒賞盤桓月餘僅令守
姑蘇一路張彦提重兵居¶毗陵且有叛志尹玉竟以絶
太湖弔橋首尾不救而溺死未¶㡬獨松告急朝廷四詔
政府六書趣弃聊攝援根本一日一¶夜倉惶就道及至
行都而獨松隨以破陷復令駐兵餘杭守¶獨松朝議不
一衆心離散㑹有尹京之命餘慶遽奪其印不¶予漢輔
遁徳剛遁北軍入城與權又絶江遁乃即日拜樞使¶又
拜右揆補與權處且令往軍前講解毅然請行及被拘
<pb:KR4d0501_WYG_012-2a>
以<md:KR4d0501_SBCK_012-1b>¶北中道奔迸收集亡散無兵無粮天下大勢去矣帝
霸交馳¶正偽更作是不一姓當世之為大臣元老者視
易姓如閲傳¶郵况當滄海横流之際而彼乃以異姓未
深得朝廷事權欲¶隻手障之至死不屈微箕二子且有
愧色於宗國矣其書大¶略如此予後又獲見淮隂龔開
所作文宋瑞陸秀夫二傳盖¶益詳焉方五代之季藩鎮
䟦扈武臣驕矜君臣父子之¶義不明而土地甲兵之强
類無不欲黄屋左纛自為者先宋¶知其然一旦踐大位
<pb:KR4d0501_WYG_012-2b>
即罷諸節度兵符遽用儒臣以為治終¶不足以盡復乎
石晉所割之境土迨乎宣和衰亂北兵南下¶急若建瓴
曽不得乗一障設一堠而遂至奔亡不守後宋再¶造東
南區區山海之間内政不修外猶恃夫江淮以為固久¶
之南北夾攻而汴蔡之藩籬自撤其蔽荆襄受圍鄂渚
有警¶巴蜀侵陷廣西之烽燧亦不絶此其國勢垂盡受
兵處多殆<md:KR4d0501_SBCK_012-2a>¶如囊中探丸圍中逐鹿無復有潜藏隠伏地
矣所可幸者天¶下學士大夫二三百年祖宗培飬作成
<pb:KR4d0501_WYG_012-3a>
之澤薰蒸者久忠臣¶義子或死節或死事盖無媿焉卒
之宋瑞秀夫前後死國精¶忠激烈誠有在於天地而不
在於古今者嗚呼呉晉陳隋之¶變豈復有一人若是哉
龔開者字聖予少嘗與秀夫同居廣¶陵幕府及世已改
多往來故京家益貧故人賔客候問日至¶立則沮洳坐
無几席一子名浚每俯伏榻上就其背按紙作¶唐馬圖
風騣霧鬛豪骭蘭筋備盡諸態一持出人輙以數十¶金
易得之藉是故不飢然竟無所求於人而死志節既峻
<pb:KR4d0501_WYG_012-3b>
儀¶觀甚偉文章議論愈高古至為此二傳大率類司馬
遷班固¶所為陳壽以下不及也此其人殆亦無負於秀
夫者哉予故¶私列二傳以發其端詢之故老徵之雜記
題曰桑海遺録且¶以待太史氏之采擇<md:KR4d0501_SBCK_012-2b>¶　　古詩考録後序¶
予嘗從黄子學詩黄子集漢魏以来古詩凡數十百篇
詩之¶作尚矣盖古今之言詩者異焉古之言詩主於聲
今之言詩¶主於辭辭者聲之寓也昔者孔子自衛反魯
<pb:KR4d0501_WYG_012-4a>
乃與魯太師言¶樂樂既正矣而後雅頌各得其所史遷
則曰古詩三百餘篇¶聖人特取其三百而被之弦歌所
謂洋洋盈耳者不獨主於¶聲也或因其斷章取義而欲
以導其言語之所發或本其直¶指全體而務以約其性
情之無邪是又不以其辭哉制氏世¶世在大樂官盖頗
識其鐘鼓之鏗鏘而不能言其義鹿鳴騶¶虞伐檀文王
四調猶得為漢雅樂之所肄且混於趙燕楚代¶之謳者
無㡬自其辭言古今義理之極致一也自其聲言則¶樂
<pb:KR4d0501_WYG_012-4b>
師矇瞍之任未必能勝夫齊魯韓毛四家之訓詁者也
雖¶然古之安樂怨怒哀思之音盖將因其辭之所寓者
而盡見<md:KR4d0501_SBCK_012-3a>¶之故當時之聞韶者則從容和緩觀武者則發
揚蹈厲是獨¶非以其聲辭之俱備然哉自漢魏以來誠
不可以望古三百¶篇至於上下千有餘載作者間出如
以其聲則沈休文之樂¶志王僧䖍之技録自能辨之苟
以其辭則今無越乎黄子之¶所集者吾猶恐古之言詩
不専主於聲而今之言詩亦不専¶主於辭也何則古之
<pb:KR4d0501_WYG_012-5a>
言詩本無定聲亦無定韻聲取其諧韻¶取其恊平固未
始嘗為平仄固未始嘗為仄清固未始不叶¶為濁濁固未始不
叶為清自近世王元長沈休文之徒始著¶四聲定八病無復
古人深意新安呉棫材老乃用是而補音補¶韻先儒亦嘗取
是而叶詩叶離騷盖古今之字文不同南北¶之語言或
異而音韻隨之是雖不待於叶而自能叶焉者也¶故當
觀其辭然則古之言詩者辭而言樂者則聲也采詩之¶
官不置樂府之署不設吾無以聲為也若夫今之言詩
<pb:KR4d0501_WYG_012-5b>
既曰<md:KR4d0501_SBCK_012-3b>¶古近二體古體吾不敢知而近體乃謂之為律者
何也又安¶得不求夫聲辭之俱備而後為至哉考乎古
者考此足矣試¶以是而復之黄子序于末編¶
　　陳氏大衍易數後序¶
凡天下之物必有理而後有象有象而後有數數始於
一有¶一而後有二一者竒二者耦而後有隂陽老少之
變七八九¶六之䇿䇿三變而成爻爻六變而成位此聖
人所以觀變而¶立卦考象數而建卜筮者也易曰大衍
<pb:KR4d0501_WYG_012-6a>
之數五十其用四十¶有九自其大衍之五十者總之則
又合於太極之一是皆天¶地自然之運又豈待乎人力
之强為者哉何則一定者理也¶雖其體甚實所該無形
未始有定者事也雖其跡本虚因應¶乃有理在是數亦
不外乎是欲求其極則天地之開闢人物¶之消盡且可
以數莖之蓍參兩而盡决之者吾聖人固未肯<md:KR4d0501_SBCK_012-4a>¶輕為之
説也是何世之喋喋者然哉自秦滅六經易以卜筮¶故
存漢儒林傳孔子六傳至菑川田何易道大興魏郡太
<pb:KR4d0501_WYG_012-6b>
守¶京房則又受學外黄焦延壽不與何同漢初河内女
子始獻¶易説卦盖與老子同藏於風雨屋牆之間京房
之説互相出¶入故世之稽吉凶刺休咎者徵焉是果吾
聖人之遺意哉它¶則進退以㡬而為一卦之主者為世
對待以世而為其主之¶相者為應世之所位而隂陽之
所肆者為飛肇乎所配而隂¶陽終不脫其本者為伏起
乎世應周乎内外終終始始而後¶動爻互體五行納甲
之變無不具者人自以為能探河洛圖¶書之頥家自以
<pb:KR4d0501_WYG_012-7a>
為能發周孔爻象之藴餘則或入於淫瞽方¶技之流與
易大相逺矣先正盖有見焉必以名理論易而或¶不以
象數論易雖然是又可得而盡廢者哉栝蒼陳生嘗出¶
大衍易數一卷間為予占考其法則曰聖人之立卦者
八故<md:KR4d0501_SBCK_012-4b>¶天下之物苟合於數者亦不過八吾則本其所值
之數輒以¶八乗除之或以身之所處定其坐作動静之
殊或以字之所¶畫測其向背俯仰之異八而已矣自八
而六十有四自六十¶有四而四千九十有六用此道也
<pb:KR4d0501_WYG_012-7b>
嗚呼生之於易勤矣要之¶特京房之法耳生則又曰是
固本之希夷氏者也豈彼生者¶希夷氏之遺裔歟先天
四圖吾聖人之學也生盍歸而務求¶其要歟一中造化
心上經綸盡在是矣¶
　　泰階六符經後序¶
泰階六符經者本黄帝有熊氏世不傳當漢建元之間
東方¶朔始陳其説欲以觀天表之變定上心之侈者應
劭仲逺又¶疏其文頗類甘石諸人所為託之者也盖古
<pb:KR4d0501_WYG_012-8a>
昔聖人之論隂¶陽五行者尚矣幽贊乎神道發揮乎天
理是豈無其故乎特¶未甞膠於多忌之學欲肆其一定
之説也苟曰乾坤開闔莫<md:KR4d0501_SBCK_012-5a>¶非一造化亭毒之妙某言必
有某徵某事必有某應喜樂好¶惡出於人之情豐饑華
泄雹興於天之治天人兩間似皆有以¶潜囬其機宻運
其軸而無難者是管窺蠡測而已矣自劉¶向言皇極之
建不建京房又推易卦直日用事董仲舒眭孟¶之徒又
分春秋二百四十二年灾異之驗或身遽以死或國¶隨
<pb:KR4d0501_WYG_012-8b>
以䠞迄不少救然而天文月令䜟緯術數百家雜起不
曰¶龜龍河洛洞幽靈之府必曰鈐决㝠奥覈祻福之源
蠭談而¶涌辨唘穴而鑿牖秪足以長姦偽而甚不足以
祛邪惑者大率¶欺世世主以是論政儒生以是論學何
其泥也子不語恠力¶亂神又曰性與天道不可得而聞
也庸詎有若是云云者乎¶當東方朔陳是説時上始為
微行行暴肆侈越制亡度舉盩¶厔鄠杜陸海之饒廣上
林苑東征西伐軍旅數起黎民失業¶父子相食斯其為
<pb:KR4d0501_WYG_012-9a>
人禍也酷矣天人一理也吾知修吾事以<md:KR4d0501_SBCK_012-5b>¶畏天可也日
蝕地震冬雷夏霜蒙氣還風早乾水溢天之為¶也人何
與焉天豈若世之小丈夫然哉沾然喜頩然怒人人¶而
欲應之以吉凶妖孽之决也一日之頃雖千技百變而
為¶之亦不足矣要之天為天人為人母相瀆也至其所
以兼統¶而一貫之者昭昭冥冥理無變氣有變也然上
初即位天表¶已多變闗東大饑風赤如血齊楚二十九
山同日崩考之人¶事則猶未有可感者變何自作哉將
<pb:KR4d0501_WYG_012-9b>
人子未嘗有過父母乃¶先作色以待其有過固不可也
使朝廷多欲之心一窒文景¶富庶之政未改是且委之
天運之適然者歟抑亦君徳之勝¶為足以銷天變之迭
至者歟不然未可知也而今乃欲以膚¶學謏聞者盡之
則非矣揚子雲曰通天地人曰儒通天地而¶不通人曰
伎嗚呼伎而止者此非黄帝書也甘石諸人所為託¶之
者也雖然觀是者又可無畏乎哉<md:KR4d0501_SBCK_012-6a>¶　　王氏範圍要訣後序
<pb:KR4d0501_WYG_012-10a>
天文星厯五行之説尚矣黄帝風后漢河上公有三命
一家¶藝文志不著録也梁陶𢎞景始述三命抄略唐僧
一行桑道¶茂劉孝恭咸精其術韓退之言李虛中善用
人年月日時知¶人命貴賤壽夭者是已貞元初李弼乾
又推十一星行厯後¶傳終南山人鮑該曹士蒍世肄之
星厯所謂十一星者日月¶五星四餘是也然而天體至
圓二十八宿與之為經日月五¶星皆動物也且相循環
運轉乎三百六十五度有畸之内與¶之為緯尚書堯典
<pb:KR4d0501_WYG_012-10b>
考四仲中星各以時異秦漢以來諸儒又¶推十二次度
數十二國分野及所入州郡躔次乃若有一定¶不可易
之處是何天運之常旋地維之不動者又若是參差¶不
齊也哉晉天文志天東南有十二國星其星有變各以
其¶國將天之所覆至廣華夏之所占特東南牛女二宿
之下歟<md:KR4d0501_SBCK_012-6b>¶此十二國星又與前十二國之分野異矣意者
牛女二宿當¶十二次則為𤣥枵星紀之交當十二國則
為齊呉濵海之地¶天運之常旋者本不常居地維之不
<pb:KR4d0501_WYG_012-11a>
動者固有定屬也雖然¶北極居天之中常在人北北斗
實為帝車運乎中央亦處人¶北盖甞北至幽州碣石之
野斗極且當人上北過居庸西渡¶灤水北斗已南迤而
下人且背之而馳矣由是觀之華夏之¶所占者豈直東
十二國星哉未可以一槩論也日君象也¶行則有常月
五星臣象也行則無常盖日之常行也則有中¶道厯冡
所謂黄道是已月五星既無常行乍南乍北或贏或¶縮
且或不出於周天二十八宿黄道之度而襍犯乎河漢
<pb:KR4d0501_WYG_012-11b>
内¶外諸星此又豈可以區區算數少測之哉它則紫氣
以祥彗¶孛以妖羅㬋計都以蝕神首尾古未嘗與七政
並列春秋之¶書星孛或入北斗或在大辰本是妖星為
異老子之出函谷<md:KR4d0501_SBCK_012-7a>¶紫氣臨闗亦是氣祲雜占王朴五代
欽天厯又謂蝕神首尾¶僅行於民間小厯而已今其説
一本之都利聿斯經都利盖¶都頼也西域康居城當都
頼水上則今所謂聿斯經者婆羅¶門術也李弼乾實婆
羅門伎士而曹士蒍又作民間小厯者¶此其為術固異
<pb:KR4d0501_WYG_012-12a>
於甘石之舊矣以天地隂陽之合散而庶¶人庶物莫之
能遺氣賦之形理賦之性性之體本粹然至善¶者也氣
之運譬之草木春而榮秋而槁倏而凝聚忽而澌盡¶亦
其宜者苟不推之以一理之同而徒役之以多術之異
不¶亦末乎嚴陵王生乃以範圍要訣一卷示予其法皆
原於易¶又有過於三命十一星之外者列之以千百十
零附之以氣¶名體性尤與潜虚擬𤣥者合也此其最近
於理者歟将其人¶之創為是法者亦且有得於河洛圖
<pb:KR4d0501_WYG_012-12b>
書之奥者歟故予又特¶采别説以序之<md:KR4d0501_SBCK_012-7b>¶　　司馬子㣲天隠子注後序¶
司馬子㣲天隠子注一卷八萹天隠子亡其姓族邑里
或曰¶子微託之者也夫黄老之説始自黄帝老子太史
公老子列¶傳則稱其以自隠無名為務至其道乃曰無
為自化清净自¶正無它異也當漢初黄老盛行至武帝
又好神仙文成五利¶之徒迃誣恠譎之士神光巨跡千
變百幻雖嘗一致橋山之¶祠欲追黄帝之遺風者獨不
<pb:KR4d0501_WYG_012-13a>
及老子神仙方技豈又與道家¶戾歟東漢以來世之儒
者方以天文卦侯為内學而為天子¶公卿之所賔禮甚
則自陷於鬼道左慈啟之葛𤣥紹之𤣥之¶後則有鄭君
鄭君之後則有葛洪葛洪之後則有陶𢎞景洪¶與𢎞景
本儒者當天下多故欲自縱於方外逸民之間一傳¶而
王逺知再傳而潘師正三傳而呉筠司馬子微考其學
今¶天隠子之所述已盡之矣予觀天隠子冲澹而閒曠
虚靚而<md:KR4d0501_SBCK_012-8a>¶寡欲黄老之遺論耳然而龍虎鉛汞抽添吐納
<pb:KR4d0501_WYG_012-13b>
之事未之及¶也豈或秘而不言歟夫以老子之脩道養
夀雖太史公猶不¶盡信又况後世之迃誣恠譎者可必
得而悉徴之歟自今道¶家而言彼謂性宗儒者則曰此
心也必主於覺彼謂命宗儒¶者則曰此氣也必保其純
一天人逹性命因其血肉口鼻之¶粗而得與造化溟涬
同入於無盡藏之妙此古之人所以長¶生而不死者豈
或别有其術歟不然天隠子之學亦止於是¶而已歟或
曰孔子甞師老子吾聖人盖尸假者也特以語恠¶而不
<pb:KR4d0501_WYG_012-14a>
言故曰述而不作敏而好古竊比於我老彭老則老耼¶
彭則彭祖也雖然老子東周一柱下史耳幽王時有伯
陽父¶顯王時有史儋本是二人且不與老子同時老子
固夀矣太¶史公欲合伯陽父史儋為一人且為老子則
亦疑弗能定也¶彭祖本大彭氏國陸終氏第三子當堯
時始封又國語曰大<md:KR4d0501_SBCK_012-8b>¶彭豕韋則商滅之注謂在武丁時
自堯至武丁中興上下且¶七八百年亦無縁大彭之國
自興至滅止當彭祖一世世之¶言彭祖夀者吾又可得
<pb:KR4d0501_WYG_012-14b>
而必信之歟盖孔子所言老彭自是¶商之賢大夫不謂
老耼彭祖也老子甞問禮矣彭祖者竟何¶為耶豈或果
有養生之説耶嗚呼吾聖人未甞言養生然亦¶未甞不
養生禮者所以節其動容周旋樂者所以發於詠歌¶舞
蹈禮樂不斯須去身無非養也固未甞以養生言也天¶
地隂陽闔闢屈伸之變亦何所不有夫又何謂乎尸假
矣哉¶嗚呼天隠子逺矣吾將東往海上庚桑而問焉庶
㡬果有所¶遇而必得之者耶
<pb:KR4d0501_WYG_012-15a>
　　歐陽氏急就章解後序¶
歐陽子急就章一卷盖據元豐九域志作也自唐失其
御天¶下分為十數至宋而復合然猶不足以復唐世之
土宇曽未<md:KR4d0501_SBCK_012-9a>¶㡬何南北虎争光岳氣裂兵戈日尋生靈塗
炭於是我朝興¶焉一麾而克有中原再舉而底定江左
然當大軍百戰之後¶閭里蕭條荆榛滿目户口凋瘵流
轉異鄉雖以昔日大藩列¶府控制局面今則徒類附庸
雄城壯縣顯著版籍今則不聞¶建置甚者至以東南財
<pb:KR4d0501_WYG_012-15b>
賦之贏而徃濟西北不足顧獨何¶哉嘗聞古稱秦雍為天
府齊地負海亦號東秦唐世頗稱揚¶一益二而束西秦
寖為不及宋承唐季亂離之緒内總二十¶三路外制兩
國遼得燕雲三闗之險夏制靈武河西之饒大¶河東北
陜西五路之民嵗窘於兵不暇自救一旦而南遷呉¶㑹
荊襄兩淮又為邉面而應敵重以山東張林李全之變
淮¶甸空虚蜀本最險平世金珠錦繡之美衣被中國金
房假道¶徒示夾攻黎嶲竒兵竟成斡腹由是兵燹相仍
<pb:KR4d0501_WYG_012-16a>
創殘不振則¶亦非復舊矣然惟呉㑹近畿之境自唐五
代以來呉越世<md:KR4d0501_SBCK_012-9b>¶奉正朔保境息民盖至宋移蹕江閩嶺
海之所犇輳及其既¶亡又未嘗苦操尺寸之兵而拒敵
故今人物之所聚土地之¶所産猶足以為天下最雖若
一城百里之縣至或升為散州¶上秩以治之國家經費
度支資給陸輦海運動至百萬豈民¶力之果裕哉此猶
富家萬金之産田連阡陌粟盈倉廥要亦¶取之有窮用
之有竭初不可以富强恃而不惟安飬之是務¶也嗚呼
<pb:KR4d0501_WYG_012-16b>
豈惟東南一隅雖㠯西北休飬生息之餘亦不可以¶不
深加其意矣是故當今之務欲富國者必在於養民欲
飬¶民者又必在於重郡縣之選嚴守令之職苟重其選
將任之¶以久而可成功苟嚴其職將權有所歸而易集
事今之世每¶以三嵗為守令滿秩曽未足以一新郡縣
之耳目而已去又¶况用人不得専辟臨事不得専議錢
糧悉拘於官而不得専¶用軍卒弗出於民而不得與聞
盖古之治郡者自辟令丞唐<md:KR4d0501_SBCK_012-10a>¶世之大藩亦多自辟幕府
<pb:KR4d0501_WYG_012-17a>
僚屬是故守主一郡之事或司金¶榖或按刑獄各有分
職守不煩而政自治雖令之主一邑丞¶則賛治而但掌
農田水利主簿惟掌簿書尉則惟督盗賊令¶亦不勞獨
議其政之當否而已今自一命而上皆出於吏部¶遇一
事公堂完署甲是乙否吏或因而為姦勾稽文墨補苴¶
罅漏塗擦嵗月填塞辭欵而益不能以盡民之情状至
於唐¶世之賦上供送使留州自有定額兵則郡有都試
而惟守之¶所調遣宋之盛時嵗有常貢官府所在用度
<pb:KR4d0501_WYG_012-17b>
贏餘過客往来¶禀賜豐厚故士皆樂於其職而疾於赴
功兵雖不及於唐義¶勇民丁團結什伍衣裝弓弩坐作
擊刺各保鄉里敵至即發¶而郡縣固自兼領者也今則
官以錢糧為重不容盗臣常俸¶至不能自給或多贓吏
兵則自近戍逺既為客軍尺籍伍符¶各有統帥但知坐
食郡縣之租稅然已不復繫守令事矣夫<md:KR4d0501_SBCK_012-10b>¶辟官涖政理
財治軍郡縣之四權也而今皆不得以専之是¶故上下
之體統雖若相維而令不一法令雖若可守而議不¶一
<pb:KR4d0501_WYG_012-18a>
為守令者既不得其職將欲議其法外之意必且玩常
習¶故辟嫌碍例而皆不足以有為又况三時耕稼一時
講武不¶復古法之便易而兵農益分遇嵗一儉郡縣之
租稅悉不及¶額軍無見食東那西挾倉廥空虚而郡縣
無復贏蓄以待用¶或者水旱洊至閭里蕭然農民菜色
而郡縣且不能以賑救¶而坐致流亡是以言涖事而事
權不在於郡縣言興利而利¶權不在於郡縣言治兵而
兵權不出於郡縣尚何以復論其¶富國裕民之道哉嘗
<pb:KR4d0501_WYG_012-18b>
求其故自我國家起自北土經理中原¶中原豪傑擅動
甲兵保有鄉里因而降附使據其境土如古¶諸侯大開
幕府辟置官屬錢糧獄訟一皆専制於已而不復¶有闗
乎上已而山東猘子地富兵强跳踉負固卒貽征誅殱<md:KR4d0501_SBCK_012-11a>¶滅而後天下郡縣一命之官悉歸於吏部錢粮獄訟類
皆闗¶白奏讞而不敢少自専焉由是郡縣守令之職始
輕而不得¶自重矣必也辟官涖政理財治軍四者之權
一歸於郡縣則¶守令必稱其職國可富民可裕而兵農
<pb:KR4d0501_WYG_012-19a>
各得其業矣此予所¶謂重郡縣之選嚴守令之職者盖
視唐宋之故典為然實當¶今之急務也於是本歐陽子
之所集為疏其古今郡縣之沿¶革與夫政令之設施不
同者以序之雖然此固非歐陽子之¶意也予亦過論矣
哉¶
　　樂府類編後序¶
初太原郭茂倩次古今樂府但取標題無時世先後紛
亂厖¶雜摹擬蹈襲層見間出厭人視聽今姑就茂倩所
<pb:KR4d0501_WYG_012-19b>
次辨其時¶代且選其所可學者使各成家又從而論之
曰古之言樂者¶必本於詩詩者樂之辭而播於聲者也
太史采之太師肄之<md:KR4d0501_SBCK_012-11b>¶世道之盛衰時政之治亂盖必於
詩之正變者得之詩殆難¶言矣乎自秦變古詩樂失官
至漢而始欲脩之燕代荆楚稍¶恊律吕街衢巷陌交相
唱和當世學者司馬相如之徒徒以¶西蜀雕蟲篆刻之
辭而欲立漢家一代之樂府傳及魏晉流¶風寖盛而其
所謂樂者亦止於是嗚呼今之去漢則又逺矣¶故今或
<pb:KR4d0501_WYG_012-20a>
觀樂府之詩者一切指為古辭雖其浮淫鄙倍不敢¶芟
夷殘訛缺漏不能附益頋獨何哉誠以古辭重也魏晉
以¶降盖惟唐人頗以詩自名家而樂府至雜用古今體
當其初¶年江左齊梁官闈粉黛之尚存及其中世代北
蕃夷風沙戰¶伐之或作是則古之所謂亂世之怨怒亡
國之哀思者而唐¶人之辭為盡有之欲求其如漢魏之
古辭者少矣雖然漢承¶百王之敝治不及古唐之於漢
則又不及於漢者逺甚是故¶秦虢列第國忠秉政妖淫
<pb:KR4d0501_WYG_012-20b>
蠱惑養成禍亂而天下之俗日趨<md:KR4d0501_SBCK_012-12a>¶於弊蕃戎搆難隴右
陷沒侵陵侮辱䠞我疆埸而天下之勢¶卒以日趨於危
擐甲執兵無有休息唐之盛時雖若未見其¶䘮敗亂亡
之戚及其既衰而遂不能救然則唐世之治固有¶以致
之而唐人之辭亦於是乎有以兆之者矣嗚呼世道之¶
盛衰時政之治亂盖必於詩之正變者得之豈不然哉
然而¶上自朝廷下至閭閻委巷苟觀其詩者則又必因
其言辭之¶所至聲音之所發而悉悟其心術之所形氣
<pb:KR4d0501_WYG_012-21a>
數之所至予聞¶唐有宋沉者開元宰相璟之曽孫每太
常樂工奏伎即能揣¶其樂聲之休咎遇有工善篳篥者
且曰彼將神逰墟墓伎雖¶善至尊不宜近已而果然衆
工大驚夫以春秋之世鄭之七¶子嘗賦古詩而趙孟欲
以觀其志之所向然今宋沉乃能以¶其善樂之故察人
死生貴賤不遺毫髮何其神哉嗚呼詩本¶所以為樂也
詩殆難言矣乎今之學者深沉之思不講而講<md:KR4d0501_SBCK_012-12b>¶為麄疎
鹵莽之語中和之節不諧而益為寂寥簡短之音此¶其
<pb:KR4d0501_WYG_012-21b>
心術之所形氣數之所至不惟趙孟知之是皆見誚於
宋¶沉者也予故論之使後之讀是編而欲學是詩者可
不慎哉¶
　　春秋釋例後題¶
春秋左氏漢初本無傳者劉子駿始建明之欲立學官
諸儒¶莫應然傳之者亦已衆多賈景伯服子慎並為訓
解及晉而¶杜元凱又作經傳集解三十卷釋例四十卷
且歴詆劉賈之¶違獨不言服氏豈或不見服氏書乎亦
<pb:KR4d0501_WYG_012-22a>
不應不見也世族譜¶本之劉向世本地志本之泰始郡
國圖長厯本之劉洪乾象¶厯世多言其天文星厯為長
然説經多依違以就傳似不得¶為左氏忠臣者南北分
裂館陶趙世業家有服氏春秋是晉¶永嘉舊寫華隂徐
生徃讀之遂撰春秋義章以教學者是永¶嘉時猶未尚
杜氏青州刺史杜坦及其弟驥世傳其業故齊<md:KR4d0501_SBCK_012-13a>¶地亦多
習之坦元凱之𤣥孫也姚文安秦道静初亦學服氏¶後
更兼講杜説劉蘭張吾貴之徒則又隠括兩家同異義
<pb:KR4d0501_WYG_012-22b>
例¶無窮嗚呼漢初習經者専門而今河洛習傳者宗服
子慎江¶左尚杜元凱矣晉劉兆始取公榖及左氏説作
春秋調人而¶今蘭吾貴又㑹服杜之説矣聖人之道不
自是而愈散哉自¶唐孔穎逹春秋正義一用杜氏非徒
劉賈之説不存服義亦¶不盡見固不若兩存之以見服
杜之為孰愈也今釋例具在¶有劉蕡序蕡太和中對賢
良䇿譏切人主斥罵宦者文極激¶學一本春秋與漢董
生天人三䇿相為上下蕡亦自擬董生¶且曰昔董仲舒
<pb:KR4d0501_WYG_012-23a>
為漢武帝言之未盡者今臣復為陛下言之¶壯哉蕡乎
至為此序獨不類唐文之衰至此極矣¶
　　春秋纂例辨疑後題¶
自唐世言文者一變而王楊盧駱再變而燕許三變而
韓栁<md:KR4d0501_SBCK_012-13b>¶雖其文振八代之弊及見當世經生攻訓詁治義
疏則深敬¶之太常殷侑新注公羊退之欲為之序幸得
掛名經端以蘄¶不朽及寄詩盧仝又言其抱遺經束三
傳然仝所著春秋摘¶微一卷間見一二亦未甚為學者
<pb:KR4d0501_WYG_012-23b>
輕重惟子厚荅元饒州書¶恒願掃於陸先生之門執弟
子禮㑹先生病子厚出邵州竟¶不克卒業先生盖河東
陸淳元冲也與子厚同郡且云先生¶師天水啖助及趙
匡知聖人之㫖兼用二帝三王法至先生¶大備春秋集
注纂例辨疑微指等書包羅旁魄轇轕上下一¶出於正
於是乎春秋有啖趙陸氏之學徃予北㳺京師始從¶國
子學見陸氏纂例十卷是金泰和間禮部尚書趙秉文
手¶本太原板行後又得陸氏辨疑七卷微指二卷而集
<pb:KR4d0501_WYG_012-24a>
注乆闕¶自唐世學者説經一本孔氏正義及宋之盛説
者或不用正¶義六經各有新注争為一已自見之論而
欲求勝於先儒已<md:KR4d0501_SBCK_012-14a>¶成之説宋子京傳唐書猶不滿於啖
助者豈啖助實有以開¶之故歟雖然啖趙陸氏未可毁
也後之學者自肆於藩籬閫¶域之外口傳耳剽而不難
於議經者必引啖趙陸氏以自解¶是或未之思也夫¶
　　春秋折衷後題¶
自西漢學者専門之習勝老儒經生世守訓詁不敢少
<pb:KR4d0501_WYG_012-24b>
變繼¶而舊説日以磨滅新傳之後出者獨傳於今春秋
一經始立¶公羊氏學又立榖梁氏學東漢左氏學又盛
行古傳後出者¶日勝後儒注古傳而世亦取後出者為
宗公羊氏有胡母生¶嚴彭祖顔安樂而後何休獨有名
榖梁氏有江公尹更始而¶後范甯獨有名左氏前有劉
子駿賈逵服虔後有杜預故預¶亦獨有名嗚呼豈預必
能為左氏忠臣哉休固陳蕃客也自¶謂妙得公羊本意
故今有公羊墨守十四卷榖梁廢疾三卷<md:KR4d0501_SBCK_012-14b>¶左氏膏肓十
<pb:KR4d0501_WYG_012-25a>
卷北海鄭康成獨反之學者多篤信康成今猶¶見甯所
集榖梁解又服䖍自有左氏¶三家之説後出者皆傳於
今殊不知胡母生江公¶劉子駿諸人復云何也藉令諸
人所説不廢至今並傳孰能¶有以大公至正之道一正
之哉不然猶治亂絲益棼之也訛¶日以訛舛日以舛不以
聖人之經觀經而徴諸傳不以賢者¶之傳解傳而又徴
諸何氏范氏杜氏獨何歟幸今三家之説¶尚未泯則唐
陳岳之折衷此也庶有得乎盖昔漢儒甞以春¶秋斷獄
<pb:KR4d0501_WYG_012-25b>
予謂非徒經法可以斷獄而獄法亦可以斷經何者¶兩
造之辭具備則偏聽之惑無自而至矣揚子雲曰衆言
淆¶亂折諸聖讀春秋者曽不明漢晉諸儒之遺論又何
貴乎學¶者之知經也哉¶
　　春秋權衡意林後題<md:KR4d0501_SBCK_012-15a>¶劉子作春秋權衡自言書成世無有能讀者至意林猶
未脱¶藁多遺闕盖昔左氏言孔子作經從諸國赴告故
又慱採他¶事以附經今劉子乃據閔因叙謂聖人悉徴
<pb:KR4d0501_WYG_012-26a>
百二十國寳書¶傳者從之將當時諸國所赴告者各有
書也抑此豈即墨子¶所稱百二十國春秋乎東遷以來
晉有乘楚有檮机魯有春¶秋秦世家文公以後始有史
以紀事王道衰諸侯力政二百¶四十二年之間凡經傳
之可見者一百一十七國晉地理志¶且引夏商時國二
斟豕韋過戈之屬非周舊也齊桓晉文之¶盛朝聘盟㑹
侵伐敗亡者無慮數十而附庸小邑蠻夷雜種¶又豈悉
有書可徴乎史稱魯君資孔子之周因老耼觀書周¶室
<pb:KR4d0501_WYG_012-26b>
且歴聘七十國又云與魯君子左丘明觀史記自隠公
訖¶于獲麟要之春秋固魯史也因麟出而虚其應故取
而修之¶非本書獲麟者觀書周室事亦鮮所見周史孔
子世家孔子<md:KR4d0501_SBCK_012-15b>¶嘗徃来齊宋衛陳蔡之郊晉故霸國也聞
趙簡子殺竇犫鳴¶犢至河而弗渡楚亦欲以書社七百
里地封之子西靳不可¶又輙反於魯將所聘者又未必
有七十國也然亦何暇悉徴¶其書乎墨子戰國人妄稱
有百二十國春秋耳非聖人之遺¶言也何則杞宋王者
<pb:KR4d0501_WYG_012-27a>
後其稱公皆大國也宋頗存王禮而杞¶乃以辟陋而用
夷孔子曰文獻不足故也足則吾能徴之矣¶唯古之官
名得之郯子它無見也雖然聖人作春秋但因魯¶事以
寓王事隠桓之初王政不行而魯與齊鄭宋衛交齊桓¶
肇伯而魯事齊晉文繼伯而魯又事晉襄昭以降伯統
將絶¶而魯又事呉楚故經之所載類不出此數國事然
則春秋固¶魯史也魯史所不載聖人誠不得而筆削之
又何待悉徴百¶二十國之書乎嗚呼閔因之説是亦無
<pb:KR4d0501_WYG_012-27b>
徴而弗信者矣¶
　　春秋通㫖後題<md:KR4d0501_SBCK_012-16a>¶自宋季徳安之潰有趙先生者北至燕燕趙之間學徒
從者¶殆百人嘗手出一二經傳及春秋胡氏傳故今胡
氏之説特¶盛行胡氏正傳三十卷傳外又有總貫條例
證據史傳之文¶二百餘章子寜集之名曰春秋通㫖輔
傳而行當胡氏傳春¶秋時光堯南渡父讎未報國歩日
䠞將相大臣去戰主和寖¶忘東京官闕西京陵寢而不
<pb:KR4d0501_WYG_012-28a>
有者是故特假春秋之説進之¶經筵且見内晉外楚若
是之嚴主辱臣死若是之酷冀一悟¶主聽則長淮不至
於自畫江左不可以偏安此固非後世學¶春秋之通論
也然而胡氏傳文大槩本諸程氏程氏門人李¶參所集
程説頗相出入胡氏盖多取之欲觀正傳又必先求¶
之通㫖故曰史文如畫筆經文如化工若一以例觀則
化工¶與畫筆何異惟其隨事而變化則史外傳心之要
典聖人時¶中之大權也世之讀春秋者自能知之固不
<pb:KR4d0501_WYG_012-28b>
可以昔者歆向<md:KR4d0501_SBCK_012-16b>¶之學而異論矣趙先生者諱復字仁甫
國初南伐攻徳安潰¶之仁甫遭獲遇姚文獻公軍中文
獻與言信竒士仁甫方以¶國破家殘不欲北且蘄死㑹
夜月出即逃乃亟被鞍躍馬號¶積尸間見其解髮脱屨
仰天呼泣盖欲求至水裔而未溺也¶文獻曉以徒死無
益乃還然後盡出程朱性理等書及諸經¶傳故今文獻
與許文正公遂為當代儒宗仁甫為有以發之¶也先正
有云世之去聖日逺故學者惟傳經最難仁甫當天¶下
<pb:KR4d0501_WYG_012-29a>
擾攘之際乃能盡發先儒傳疏而傳之不亦難乎上在
濳¶邸嘗召見曰我欲取宋卿可導之乎對曰宋父母國
也未有¶引他人之兵以伐父母者故仁甫雖在燕久常
有江漢之思¶誠若是則吾仁甫亦無愧乎胡傳之學矣¶
　
　
　
　
<pb:KR4d0501_WYG_012-29b>
　
　
　
　
　
　
　
　淵頴集卷十二
