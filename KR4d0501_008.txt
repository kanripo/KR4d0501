# -*- mode: mandoku-view; -*-
#+TITLE: 淵穎吳先生集
#+DATE: 2015-09-11 16:24:39.692133
#+PROPERTY: ID KR4d0501
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0399-008淵頴吴先生文集-卷第八.
<pb:KR4d0501_SBCK_008-1a>¶
淵頴呉先生集卷第八　門人金華宋濂編¶
　　釋迦方域志後序¶
終南山僧道宣嘗著釋迦方域志二卷言西域諸國佛經行¶
乞食營建塔廟䖏與其風土物産甚悉文又足以發之唐藝¶
文志載其目予始&KR0025;學佛者㳺頗䆒其&KR0001;為志者盖漢之&KR0004;¶
世烏孫大月氏本在敦煌祈連間匈奴冒頓攻大月氏大月¶
氏西赱破塞王奪居其地而塞王南君罽賔塞種分散自䟽¶
勒以西休循&KR0162;毒之属皆故塞種顔師古曰塞今&KR0474;種也塞¶
&KR0474;聲相近大月氏既居故塞王地烏孫昆莫又擊破之而大¶
月氏西徙大夏故烏孫民有塞種大月氏種休循&KR0162;毒&KR0038;絶¶
小依葱嶺而居民俗衣服又多&KR0011;烏孫張騫云在大夏時賈¶
人往市身毒得卭竹杖蜀布身毒居大夏東南有蜀物度去¶
蜀不逺上乃令自蜀發間使四道並出指求身毒率為西南¶
<pb:KR4d0501_SBCK_008-1b>¶
夷&KR0001;閉不得通李竒曰身毒一名天䔍即今浮屠胡也按此¶
身毒塞種之&KR0162;毒也&KR0162;毒治&KR0283;敦谷西北至大宛九百二十¶
里西至大夏千有六百一十里故大夏賈人云在其東南虚¶
稱里數至扵數千欲以&KR1118;漢使為逺實一國也漢西域傳止¶
載捐毒而張騫傳乃引身毒特疑之也要之烏孫&KR0001;治赤谷¶
本塞王故國東去長安八千九可里而近漢擊匈奴収休屠¶
王&KR0021;天金人金人盖今佛氏遺像休屠王漢張掖郡地將近¶
故塞國也而身毒及東漢又稱天竺摩騰竺法蘭之徒始持¶
白㲲之像及&KR0001;譯四十二章到洛楚王英乃首盛齋戒之祀¶
范曄曰佛道神化興自身毒二漢方志莫有稱者然則身毒¶
本葱嶺間小國後漸大&KR0137;為他國&KR0001;併仍冒舊國之號葱嶺¶
以西乃為塞種葱嶺以東多是雜胡亦不待辨而可知者也¶
及唐之盛天竺有五方制萬里號為大國東天竺乃與雪山¶
<pb:KR4d0501_SBCK_008-2a>¶
吐蕃分界北天竺直接突厥塞王&KR0001;君&KR0290;賔陏唐之間别曰¶
漕&KR0137;曰短吒且在西天竺之列東南海外扶南林邑又南天¶
竺之隣境也今方域志殊不詳始本塞種獨稱中印度印度¶
天竺之&KR0394;言猶&KR0162;毒也至謂其道則巳幾徧天地之&KR0001;覆載¶
與夫貫古今而不可終窮者吁恠矣㢤先王之世道徳同風¶
俗一文為制度悉巳定竒言嵬行&KR0075;巧異技之人卒不自容¶
扵執法之吏去古日逺民不見聖甚則立枯抱石以為行髠¶
首祼身以為飾或曰是方外之士也至扵傷教害義&KR0333;大倫¶
而猶不少顧始基之矣及漢而後天竺浮屠之教熾然乗之¶
逹賢君子反受其法又文以老荘列子之㫖且曰史&KR0171;嘗紀¶
其異矣仲尼亦嘗許其聖矣何不可者吁西極之多幻也世¶
之政教陵夷民惟異物之是遷宋何承天善天文星暦而胡¶
僧&KR0001;論冬至日晷與天竺占異周白蘇秪婆善胡琵琶一均¶
<pb:KR4d0501_SBCK_008-2b>¶
之中間有七聲則又得之西域於是西&KR0765;&KR0027;玆之樂陳扵立¶
部婆羅門九執之暦厠扵大&KR0283;矣甚者周孔與&KR0474;迦並稱亦¶
毋慮乎書革旁行而與韋編鐵擿之經混為一録也雖然天¶
地之一氣旣眹而萬&KR0305;有變化容者羽者毛者鱗者介者根¶
茇者浮生者而恒出入扵一機區巳别矣安在其精靈之起¶
㓕因報之相尋㢤夫何造化之功用隂陽之屈伸又與吾儒¶
惑也傳曰五帝以前無傳人又曰六合之外聖人存而不議¶
今浮屠氏乃索言之始扵無&KR0001;始也窮扵無&KR0001;窮也殆有出¶
扵心志耳目之&KR0001;不&KR0014;及者吁恠矣㢤自漢宣元以後西域¶
服&KR0025;扵是土地山川王侯户數道里逺近翔實可&KR0690;陏唐之¶
世裴矩賈躭則又皆圗而志之若夫道宣之作本為其徒設¶
也吾頗見其與前史有異故特為紀地理者述其槩焉¶
　　春秋繁露後題¶
<pb:KR4d0501_SBCK_008-3a>¶
昔予自京師還過樂陵問董仲舒&KR0001;居䖏無有云遺廟在河¶
壖廢者三十年或云荏平有别廟廟有元祐間碑未知荏平¶
何以得祠也時會新御史上章議&KR0045;䧺不當列祀孔子廟廷¶
林宗起者閩人顧謂予是未&KR0014;刺舉當世乃剽&KR0060;先儒緒餘¶
欲絀死揚䧺耶然漢儒獨仲舒未列&KR0025;&KR0142;不冝後碓竟未有¶
言者仲舒&KR0001;著書玉杯繁露清明竹林之属多&KR0003;春秋事得¶
失公羊之義䟽也今具存又総名繁露而章苐或標玉杯竹¶
林且雜取&KR0001;對制䇿語是豈對制䇿時徴諸&KR0001;著之書歟或¶
後人附㑹之欤傳稱朝廷毎有大議使使者及廷尉張湯就¶
其家問今猶載湯問郊祀一事若夫求雨止雨推隂陽&KR0001;以¶
錯行者&KR0011;&KR0075;巠瞽史&KR0001;為非純儒之道矣盖春秋一經書雩¶
書大雩書大水鼓用牲于社于門是皆實事非欲使後之&KR0003;¶
者因是以推灾異之變而且流扵術數之學也漢之諸儒乃¶
<pb:KR4d0501_SBCK_008-3b>¶
相承言之豈或求諸聖人之過歟京房之扵易劉向之扵洪¶
範五行亦猶此也吁仲舒有以發之矣然而推明孔氏罷絀¶
百家使學者有&KR0001;統一卓然漢承秦滅學之後&KR0663;千載不可¶
泯滅又何待乎&KR0025;祀與否耶¶
　　胡氏&KR0249;見唐栁宗元封建論後題¶
予嘗觀栁宗元封建論言封建之法更古聖王堯舜禹湯文¶
武莫&KR0014;去之是非不&KR0014;去也&KR0020;不可也故封建非聖人意也¶
&KR0020;也胡氏讀史&KR0249;見則曰封建之法聖人&KR0001;以順天理承人¶
心而爲公天下之大端大本也宗元&KR0003;非是予盖因是而求¶
之則天下古今之變日趋扵無竆又不可以一㮣論矣夫自¶
夏后氏之衰有扈之戰洛汭之畋啇丘之徙斟尋斟灌之依¶
禹祀之不絶者如綫昆吾之強自衛&KR0118;許又彰彰然自號於¶
世曰覇此一變也而啇周亦以是而得天下及周之東諸侯¶
<pb:KR4d0501_SBCK_008-4a>¶
削弱世室擅權魯有三桓晉有六卿鄭有七穆孫寗在衛崔¶
髙在齊滔滔者天下皆是雞澤一會溴梁一盟君如贅旒於¶
上而大夫自相歃血於下此又一變也而三晉田和亦以是¶
而得國孔子曰天下有道禮樂征伐自天子出天下無道禮¶
樂征伐自諸侯出自諸侯出十世希不失矣自大夫出五世¶
希不失矣陪臣執國命三世希不失矣此盖通論天下之&KR0020;¶
也夫何戰國之世兵力日用㳺&KR0003;肆行申韓以法術啇李以¶
耕戰&KR0171;張犀首以合&KR0025;連衡各以其&KR0014;分適諸侯之國始皇¶
雖大索逐客卒就其吞併六國之謀者又客之功也此天下¶
之一變也而卒歸扵士及天下既一始皇自以爲前世莫&KR0014;¶
及遂舉封建而廢之郡縣自置殺豪傑銷鋒鏑堕名城欲盡¶
屏天下之兵而不用又且貪鷙亡厭科讁日發民不堪命陳¶
勝呉廣攘臂一呼執農噐以爲兵而民之&KR0025;亂十室而七項¶
<pb:KR4d0501_SBCK_008-4b>¶
羽以亡楚故將之子劉季以泗上亭長分割天下立十八王¶
又五&KR0010;而盡属漢此又天下之一變也而卒歸扵庻人於乎¶
聖王不作世道愈下天下之變則亦不知其&KR0001;終者矣是豈¶
宗元之&KR0001;謂&KR0020;者非耶抑又&KR0690;之尭舜禹湯逺矣及周而始¶
詳啇紂之&KR0333;天下之歸周者三分之二武王既以是而勝啇¶
啇之頑民雖&KR0118;于洛猶且弗率則又告之以啇之自絶於天¶
與周之受有天命勞来安集無&KR0001;不用其心然猶不&KR0014;巳夫¶
啇奄四國之禍也當是時周&KR0273;不至扵犇潰動揺者豈無其¶
故㢤盖周都豐鎬而文王之徳化南&KR0013;扵汝墳漢廣之域自¶
洛以東冀青兖三州昔本属紂且大封同姓與異姓功臣以¶
鎮之魯周公之國也齊太公之國也表在東海淮夷徐莒之¶
属有&KR0001;畏焉而不敢動燕召公之國也成王滅唐而唐又以¶
之封唐叔介在北邉北戎&KR0503;貊之&KR0011;有&KR0001;懼焉而不敢越成¶
<pb:KR4d0501_SBCK_008-5a>¶
王在豐周公又自居洛以統之啇奄既滅康&KR0361;以之國扵衛¶
微子以之國扵宋雖曰治之以徳亦以示天下形&KR0020;也始皇¶
始一天下據關中廢封建勿王子弟及二世而關東盗起郡¶
縣吏或降或死無一肯堅守者漢興鑑秦之弊當項羽專制¶
之餘燕趙梁椘太原淮南多王異姓故終髙帝之世用兵不¶
息韓王信上&KR0001;親幸盧綰又故人也使當匈奴卒亡入匈奴¶
呉苪乃以長沙卑濕之國使當南越則以國小僅存耳故又¶
大封同姓荆以王賈椘以王交代以王喜齊以王肥呉以王¶
濞然非制也是以卒有呉楚七國之&KR0333;何則漢天子止有關¶
中巴蜀䓁十五郡而諸侯王連城列邑&KR0013;于三邊固不可與¶
成周並論矣記曰禮時為大順次之三代封國後世郡縣時¶
也因時制冝以便其民順也是又豈宗元之&KR0001;謂勢者非耶¶
於乎自予前&KR0003;而&KR0026;之則天下古今之變至秦而&KR0020;為巳極¶
<pb:KR4d0501_SBCK_008-5b>¶
自予後&KR0003;而&KR0026;之則天下古今之變至漢而&KR0020;有不同&KR0249;見¶
之&KR0003;守儒之常論也然而又曰欲行封建先自井田始夫封¶
建井田二者盖同出扵堯舜禹湯文武之盛時上之則分土¶
列爵以建國下之則分田畫野以居民井田小封建也封建¶
大井田也秦漢以来井田廢矣則是封建之法雖欲不廢而¶
為郡縣也尚可得㦲¶
　　張氏大樂玄機賦論後題¶
鄊予北逰京師聞太常&KR0001;用樂本大晟之遺法也自東都不¶
守大樂氏奉其樂噐北趍燕都燕都䘮&KR0333;又徙汴蔡汴蔡䧟¶
沒而東平嚴侯獨得其故樂部人　國初有㫖徴樂東平太¶
常徐公遂典樂向日月山奏&KR0026;乞增宫縣登&KR0084;文武二舞令¶
舊工教習以備大祀故今樂户子孫猶世籍河汴間僅&KR0014;&KR0032;¶
其鐘鼓鏗鏘不復&KR0014;究其義矣予因&KR0690;求前代議樂自和現¶
<pb:KR4d0501_SBCK_008-6a>¶
以下更六七鉅公而議論莫之有定前日之宿縣者本謂樂¶
和曽未幾時倐巳改鑄或云樂失之清&KR0137;云樂過扵濁樂工¶
冶卒且深猒其爐鞴皷鑄之勞則&KR0137;自取其樂之恊時加銅¶
齊以濟之當軒臨試雖以老師宿儒終不&KR0014;必悟其銅齊之¶
輕重而徒論其銅律之清濁也迨夫崇寜之世魏漢津乃以¶
蜀一黥卒爲造大晟樂府遂頒其樂書扵天下盖謂古之制¶
樂者惟黄帝夏禹得樂之正何則聖主之禀賦上與天地隂¶
陽爲一體聲則爲律身則爲度故夫黄帝夏禹之制樂實自¶
其身而得之臣今請以聖主中指三節三寸定黄鐘之律中¶
指之徑圍又即據而定爲度量&KR0096;衡樂以是制則臣&KR0005;見其¶
合天地之正&KR0497;隂陽之和而得夫金石清濁之冝矣當是時¶
惟丞相蔡京最神其&KR0003;先鑄帝鼐八鼎復造金石鐘簴雕幾¶
刻鏤盖極後世之選巳然以崇寧之指尺既長而樂律遂髙¶
<pb:KR4d0501_SBCK_008-6b>¶
雖漢津亦自知之嘗&KR0059;謂其弟子任宗尭曰樂律髙北方玄¶
鼎水又溢出律髙則聲過哀而國&KR0333;水溢出則國有變而境¶
土䘮沒是不乆矣嗚呼漢津&KR0001;制豈復有加扵和現以下諸¶
人&KR0001;論之樂㦲然且至今沿襲相承未聞有&KR0001;改作樂殊不¶
可以草創苟且而遽定也雖然崇寜之樂亦可變矣盖古之¶
論樂者一曰古雅樂二曰俗部樂三曰胡部樂古雅樂更春¶
亂而廢漢世惟采荆楚燕代之謳稍恊律吕以合八音之調¶
不復古矣晋宋六代以降南朝之樂多用呉音北國之樂僅¶
襲夷虜及隋平江左魏三祖清啇䓁樂存者什四世謂為華¶
夏正聲盖俗樂也至是沛國公鄭譯復因&KR0027;兹人白蘇祇婆¶
善胡琵琶而翻七調遂以制樂故今樂家猶有大石小石大¶
食般渉等調大石等國本在西域而般渉即是般瞻華言羽¶
聲陏人且以是為太簇羽矣由是&KR0026;之漢世徒以俗樂定雅¶
<pb:KR4d0501_SBCK_008-7a>¶
樂陏氏以来則復悉以胡樂定雅樂唐至玄宗胡部坐俗部¶
立樂工肄樂坐技不通然後發為立技立技不精然後使教¶
雅樂天下後世卒不復知有古雅樂之正聲矣自唐歴宋大¶
抵皆然是猶未&KR0014;究夫樂律之元而僅拳拳扵黍尺指尺之¶
同異及乎大晟樂府之立吾殆未知其尚有胡俗之雜耶抑¶
果雅樂之正也夫以雅樂平淡而聲緩胡俗繁碎而聲急今¶
大晟之樂律太髙樂聲急矣當大晟樂書之行教坊色長張¶
俁曽製大樂玄機賦論七音六十律八十四調本不脫乎&KR0027;¶
兹白蘇祗婆之舊正行四十大曲常行小令四部絃&KR0249;猶&KR0137;¶
尚循乎大唐五代&KR0058;園法曲之遺此非胡俗之雜行者乎冝¶
雅樂之未易遽復也然吾就俁之&KR0001;學嘗謂樂工肄樂先湏¶
通逹強記巧妙斡旋復窮十載曉夜之思而務諳前人格範¶
之正固不可以草茅無識而輕議樂又况漢津蜀一黥卒稍¶
<pb:KR4d0501_SBCK_008-7b>¶
窺范景仁司馬君實之議論而且得與夫黄帝夏禹配食於¶
樂成之廟尚可至今㳂襲而不變耶於乎誠以世之通音曉¶
律者或少也夫何天下四方之&KR0001;尚胡俗伎樂率多輕儇剽¶
殺嘷呶縦肆前緩後驟不中音莭它則倡優雜劇&KR0011;且青紅¶
塗抹子女雜擾導淫教媟不得禁止然以胡俗之樂音節不¶
中則聲氣淺浮而日趋扵薄倡優之伎禁止不行則風俗流¶
蕩而不知&KR0001;返此雖小節&KR0001;繫甚大漢諺有云宫中好髙髻¶
城中髙一尺宫中好長袖城中全匹帛意者朝廷合議先正¶
雅樂然後天下四方悉更胡俗二部之不正者悉歸於正而¶
後止殆不可視是為千古之絶學也然古者律暦二事更相¶
為用太史郭公一嘗定暦誠曠世&KR0001;未有予謂冝依古法緹¶
室葭&KR0069;随月&KR0049;氣天地之中氣既應則鐘律之中聲當無有¶
不應者要在乆而後験樂殊不可以草創苟且而遽定也嗚¶
<pb:KR4d0501_SBCK_008-8a>¶
呼崇寜之樂亦可變矣吾又安得夫伶倫榮援之徒而與之¶
共論樂㢤¶
　　續琹操哀江南¶
宋季有以善鼓琴見上者出入宫掖間汪姓忘其名臨安不¶
守太后嬪御北汪&KR0025;之宿留葪門數年而文丞相&KR0013;執在獄¶
汪上謁且勉丞相必以忠孝白天下予將歸死江南及歸舊¶
宫人㑹者十八人釃酒城隅與之别援琹鼔再行淚雨下悲¶
不自勝後竟不知&KR0001;在嘻汪盖死矣客有感之者為續琴操¶
曰哀江南凡四章¶
　　　我赴薊門四之一¶
我赴薊門我心何苦我本南人我行北土眎彼翼&KR0942;客星光¶
光自陪輦轂乆沙戎行靡&KR0010;不戰何兵不潰偷生有慼就死¶
無罪莽莽黄沙依依翠華我皇何在忍恤我家¶
<pb:KR4d0501_SBCK_008-8b>¶
　　　瞻彼江漢四之二¶
瞻彼江漢截淮及楚起兵海隈亡命無&KR0001;枕戈待且憤不顧¶
身我眎王室誰非國人噫嘻昊天使汝縲絏姦黨心寒徤兒¶
膽裂黄河萬里氷雪峨峨尔死得死我生謂何¶
　　　我操南音四之三¶
我操南音爰　我酒風摧我裳氷裂我手薄送于野&KR0154;云同¶
歸自貽伊阻不得奮飛持此&KR0313;觴化爲别淚昔也&KR0078;姜今焉¶
憔悴山髙水逺無相見時各保玉體將死爲期¶
　　　興言自古四之四¶
興言自古使我速老麋鹿是㳺姑&KR0171;荒草起秣我馬裴囬舊¶
郷江山不改風景忘亡誰觸塵埃不見日月梨園雲散羽林¶
鳥沒吞聲躑躅悲風四来尔非遺民何獨不哀¶
右續琴操哀江南者四章章四觧或傳粤人謝翺作讀其辭¶
<pb:KR4d0501_SBCK_008-9a>¶
甚悲因其辭以推其心則其&KR0001;悲又有甚扵此辭者謂非翺¶
作不可也當宋季年大兵壓境兩官且以琴酒自娛故老言¶
度宗在宫中甞以壼觴自隨盡日不醉&KR0096;臣弄國江上之師¶
不暇一戰反以捷聞盖必有以壅塞其耳目蠱惑其心志而¶
然歟否則慄慄危懼之不䘏而又何樂扵酒藉令長江天塹¶
北軍不䏻飛渡安&KR0014;坐守東南數郡爲一&KR0027;兹國㢤梁蕭繹¶
時江陵戒嚴百官戒服聽講老子中既輟講諜者言魏軍不¶
出四境帖然又復開講一日以至力屈就擒身困縵幕雖抜¶
刀斫桉不得悔嘻宋季然矣夫人者乃&KR0014;以善鼓琹見上吾¶
意其不爲邹忌必爲雍門周縦不&KR0014;一悟主&KR0234;使之少有更¶
張亦&KR0014;使之立若破國亡邑至聞疾風飛鳥之聲窮竆焉固¶
無樂巳及大事巳去獨其心怏怏犇走萬里若不&KR0474;然者嘻¶
亦晚矣天寳盛時歌者李&KR0027;年恩遇無比禄山&KR0333;&KR0027;年流落¶
<pb:KR4d0501_SBCK_008-9b>¶
江南每歌數闋四座莫不嘆息泣下又况天地黯然山河頓¶
異使夫人者尚在庸不有以泣&KR0027;年者泣之乎予謂琹操多¶
出扵憂愁竆苦之人而有&KR0001;守者翺之扵辭適契焉故録之¶
若曰南風不競則自古見之矣尚何言㢤尚何言㢤¶
　　伊&KR0132;氏大蜡樂歌辭¶
大蜡之禮廢矣記禮暏伊&KR0132;氏始為蜡蜡也者索也嵗十二¶
月合聚萬物索饗之也又曰天子大蜡八八蜡以記四方四¶
方年不順成八蜡不通順成之方其蜡乃通以移民也盖夫¶
天地之大德曰生發之而為庻人庻物陽舒而隂歛雲行而¶
雨施功加於嵗則報之以&KR0010;亊之成勞著扵民則饗之以國¶
典之正伊&KR0132;氏果何氏也將始之教民以田者也三禮義宗¶
曰伊&KR0132;氏神農之别號後之蜡者先嗇祀神農司嗇祀后稷¶
則固非伊&KR0132;氏之蜡也烈山氏之子柱本為稷而周人更用¶
<pb:KR4d0501_SBCK_008-10a>¶
棄禮且有若是者明堂位載魯有伊&KR0132;氏之樂而周官籥章¶
掌&KR0206;籥者鄭玄又析&KR0206;風七月一詩以配之或祈田祖或樂¶
田畯或息老物籥豈伊&KR0132;氏之葦籥者乎自秦始置臘漢魏¶
之間二禮並行魏髙堂隆曰古之王者各用其五行之運盛¶
者爲蜡終者爲臘及陏開皇乃停十月之蜡而但行十二月¶
之臘唐貞&KR0026;&KR0004;因之前以寅蜡百神夘祭社宫辰然後臘宗¶
廟近世則蜡臘又特通行扵一日矣夫以夏正十月周正爲¶
十二月由周夏之正&KR0001;建不同卒致蜡臘之禮相襲無别吕¶
不韋月令孟冬之月勞民休息臘先祖五祀鄭玄注曰此周¶
之蜡也然而蜡之爲蜡未甞及先祖五祀豈秦制巳混之乎¶
扵乎大蜡之禮廢矣記禮者尚存其祝曰&KR0095;反其宅水歸其¶
壑昆蟲母作草木歸其澤樂則無可&KR0690;者欲&KR0024;是無益也雖¶
然載芟良耜聖人之經巳吾猶後世之復古者&KR0024;焉庸不有¶
<pb:KR4d0501_SBCK_008-10b>¶
土皷葦籥寂寥之末音者乎遂從而録其辭¶
於穆泰鴻俶降嘉&KR0150;神莫帝隗肖靈之鞠經營標野改薦腥¶
熟沐哉恤兹億載䝉福　先嗇一¶
皇&KR0101;下民云胡其穡篤生厥&KR0561;克用封殖恊風鳴條壚土癉¶
發嘉承天常式保爾極　司嗇二¶
倬彼田畯人遭阻艱茅蒲襏襫銚鎒以完率育稚耋告成萬¶
寳越睊乃粒我王之造　農三¶
我田甫田我行畷郵翳桑之饁童莠何秋逖惟風后井畫九¶
丘盍不古䖏&KR0098;兹民逑　郵表畷四¶
大㢤者川䟽冩中野稲人瀦波菑暵以雨膏&KR0243;畢逮畚鍤具¶
舉豐年穣穣永得我&KR0001;　坊五¶
先王授民兆濬兹洫宿荄旉与胼胝是力從横川&KR0908;經緯國¶
都自西徂東慎不可踰　水庸六¶
<pb:KR4d0501_SBCK_008-11a>¶
自古在昔虔共粢盛有函斯活田穉乃榮晝穴何&KR0060;獖牙弗¶
獰莫贙匪武用迪厥成　猫虎七¶
玄&KR0115;盛隂十月霜雪草枯木凋坏户咸&KR1068;祛除妖盭&KR1524;㓕蠱¶
&KR1416;暑生寒死不瑕有害　昆蟲八¶
　　田居子黄&KR0046;君哀頌辭¶
始予弱冠時從黄&KR0046;君㳺&KR0046;君諱景昌字明逺世為婺之浦¶
江人自㓜敦樸而開悟及長益通五經諸子詩賦百家之言¶
巖南公嘗一再携予詣&KR0046;君質春秋&KR0046;君則曰墨守是非&KR0004;¶
不可以草草矣巳而予授其孫廸學且盡發其春秋公&KR0150;舉¶
傳論及三代用正日夜食之辨每言春秋一書自公&KR0150;氏口¶
&KR0003;相傳至漢然後著之竹帛是故經有脫編有錯簡學者上¶
畏聖經下避賢傳訛舛誣漏不敢較也辨用正曰三代正朔¶
改正者必改月數而春秋左氏為㝡明大史推日食則曰當¶
<pb:KR4d0501_SBCK_008-11b>¶
夏四月是謂孟夏而經且書日食為六月梓慎占星孛則又¶
曰火之出也在夏為三月在啇為四月在周為五月而經且¶
書宋衛陳鄭之灾為五月它如晉&KR0114;偃因童謡而験晉人之¶
㓕虢又極有以見夫夏周數月之不同矣蔡氏傳書乃曰三¶
代之建正不同月數不改凡朝覲㑹同廵狩承享之亊必以¶
&KR0001;建之正至扵數月皆起扵寅嗚呼蔡氏之為是&KR0003;豈欲以¶
嬴秦視三代耶秦史&KR0001;書冬十月以為&KR0010;首後九月以為閏¶
月月建一差閏法不合後九非戌而十月亦非亥矣然而秦¶
人自以端月為正史以十月書於元年之首者大&KR0004;暦行漢¶
世&KR0503;改之也孰謂三代&KR0011;是(而/伊)訓必以十有二月而首嵗者¶
乎辨日夜食曰天之七政日月五星皆動物也而日月且有¶
薄蝕之變春秋據見而録故言日有食之不言&KR0001;食盖慎之¶
也&KR0150;梁言王者朝日日出而有&KR0220;傷即是夜食是以&KR0052;不書¶
<pb:KR4d0501_SBCK_008-12a>¶
日日辰晦朔言日夜食不可以日定也雖然王者朝日則巳¶
見為晝食非夜食矣聖人豈&KR0014;據&KR0001;不見而即書之&KR0052;耶或¶
曰春秋之&KR0052;無日夜食暦家之算天度必知有日夜食是傳¶
者因經以著暦數也予謂&KR0052;書日食三十有六後世善暦者¶
推之或有甲乙或無晦朔不聞言有日夜食學聖人之學豈¶
不反為巫史家&KR0001;&KR0015;乎或曰世之登泰山者夜半見海出日¶
當是而食將夜食乎抑晝食乎予謂古人之占天者當晝則¶
測日景當&KR0004;昏則驗中星自帝堯之分命羲和者此其職矣¶
又何敢以&KR0200;聞雜&KR0003;而輕議聖&KR0052;者乎自予當時&KR0026;其辨日¶
夜食凛凛不可屈後得巴川陽恪春秋&KR0690;正一&KR0195;言三代悉¶
用夏時不改月數出入絰史無慮數百千言&KR0046;君且明其不¶
然乃作周正如傳&KR0690;章分條析文極多此㝡其善持論者嘗¶
又考古今諸家&KR0001;賦詩上起漢魏下迄于六代陳陏而止唐¶
<pb:KR4d0501_SBCK_008-12b>¶
以来古體之作一變今體不盡録也間則致書巖南公有古¶
今體樂府之辨曰夫古詩三百篇之外後人&KR0001;為準者惟漢¶
魏為古體之宗而唐沈宋則始為今體之倡然樂府辭乃具¶
古今體何者漢魏以還言樂府者本是古體及唐李太白宫¶
中行樂辭梨園之伎悉絃歌之特是今體律詩王摩詰渭城¶
歌世以小秦王調歌之又謂之陽關詞復是今體絶句它如¶
古挽歌辭左氏傳&KR0001;載歌虞殯者雖不可&KR0690;漢魏之間&KR0001;歌¶
薤露蒿里則猶古也自唐至今之為挽歌者必以今體五七¶
言四韻為之何耶又如古樂府題胡無人釣竿等篇唐徐彦¶
伯沈雲卿方以五言今體為之河滿子一曲司空文明又以¶
五言二韻為之盡今日之&KR0001;謂律詩絶句者也此果何耶唐¶
人詩集每有標題古詩律詩古樂府歌引吟行者杜少陵集¶
中獨無樂府舊嘗累讀而深疑之盖夫古人之詩一章一句¶
<pb:KR4d0501_SBCK_008-13a>¶
動合律吕&KR0013;之金石筦絃播之羽旄干戚與夫唱嘆於工師¶
&KR0937;矇之口皆是詩也何有詩與樂府之别㢤或者不悟且曰¶
此為四言此為五言此為七言此為古詩此為&KR0084;行此為琹¶
操嗚呼陋矣此皆後世擬古者之一失也昔者曹孟徳召李¶
堅為鞞舞辭欲以聞西園鼓吹之舊堅以亂離乆廢不悉古¶
曲子建乃不泥古曲之名遂别搆之何後世之言古曲者就¶
題立意若宋齊梁諸人之&KR0001;為者耶宋齊梁諸人之&KR0001;為猶¶
若是則今體之拘拘者吾可得而盡録耶欲&KR0026;古今體樂府¶
之變(考/吾)之&KR0001;自録者㮣可見矣&KR0046;君晚自&KR0197;田居子因作田¶
居古調辭九章一章曰耕田二章曰抱甕三章曰濯澗四章¶
曰暴日五章曰&KR0049;樵六章曰&KR0029;囱七章曰聮蓑八章曰醸酒¶
九章曰開徑毎一客至霑醉恒擊莭髙歌超然自得然頗自¶
謂東都名士大夫不欲以文士得名及老猶親自刪&KR0274;不巳¶
<pb:KR4d0501_SBCK_008-13b>¶
且曰吾耄矣恐一旦即死無以藉手見古人吾又豈得與夫¶
文士齒㢤於乎&KR0045;䧺法言書鄭子真李仲元王充論衡書谷¶
子雲呉君髙子真名動京師子雲身為五侯之客仲元非不¶
有&KR0046;徳君髙非不有文翰而終以不顯奈之何㢤此殆當世¶
逢遇之不同&KR0004;不可以士論賢否定也&KR0046;君巳矣予故悉䟽¶
其文且作哀頌一篇就以&KR0021;之使後人之讀是者知吾之&KR0001;¶
以哀&KR0046;君與夫&KR0046;君之&KR0001;以自哀者矣於乎悲夫頌曰¶
於乎自古皆有死今之死者巳乎可哀方来如秋濤之未息¶
既往&KR0011;老樹之先摧當其壯年卓落呻吟佔畢聖賢合席迨¶
其晚莭偃蹇浮湛里閈漁釣争隈生而無爵沒而無謚直&KR0046;¶
居行義而止耳心之&KR0001;存道之&KR0001;統則或前有千古後有萬¶
世内有中國外有九垓予嘗&KR0026;其著書成篋揮筆成甕將以¶
竆經而致用猶&KR0178;一旦先拘馬填溝壑無以自見扵世眼光¶
<pb:KR4d0501_SBCK_008-14a>¶
流月古音轉雷倐焉榮華兹固不䏻必料其播之簡牘刻之¶
琬琰忽爾變滅抑亦不得必禁其聚為燐火委諸塵埃於乎¶
就君平日之&KR0001;自論者不待後世而悉験雖使投塚&KR0006;赴弼¶
冶銅&KR0006;鑄島孰知其學孰慕其材&KR0273;而属纊幸而盖棺&KR0273;而¶
得塴則終身之願已哀又何猜有肴在爼有酒在盃歴上下¶
四方曽不可以復作盍歸乎来¶
　　&KR0026;生堂銘¶
義烏樓君國禎善醫自闢堂扁曰&KR0026;生請予銘¶
夫天地之大徳曰生而我&KR0026;其生雖以聖人對時而育物者¶
率不逃乎肖象與&KR0305;聲誠推其本則民不夭札物無疵癘特¶
在乎風雨之調寒暑之平遂充其技則炎冷迭變燥濕殊施¶
廼欲&KR0009;命乎蝱蟲之甲翅草樹之根莖上&KR0503;苗父僦貸季之¶
神&KR0296;下逮桑君秦越人之智精毎䏻洞見乎心肝膽肺之系¶
<pb:KR4d0501_SBCK_008-14b>¶
絡實有以雜䑒乎鍼砭湯熨之重輕我求我醫何異操兵視¶
一身百骸之㑹如國之有政察山林海陸之産則辛醎苦滑¶
猶干楯矛㦸或冝野戰或&KR0011;防城然則兵本&KR0001;以活國醫本¶
&KR0001;以活民而特繫扵我用之&KR0014;否彼不度地而浪戰不診脉¶
而試藥者亦徒使夫天人之交戾龍&KR0849;之妄争是固未足以¶
以究夫&KR0026;生之易而盡彼衛生之經猗歟樓君㓜通難素長¶
識運氣遂以醫鳴居藥在&KR0869;蓄書塞楹吾然後知夫周秦邯¶
鄲之&KR0001;貴者悉踵扵户而無遁其情矣¶
　　義烏樓君玉汝墓碣銘并序¶
義烏樓君玉汝旣卒予&KR0556;其家求書子光亨出學童識字一¶
編請予序曰凡&KR0313;天地之兩間者莫非物也史皇倉頡始制¶
文字而正名百物天下之物舉之而無窮故古今字書之學¶
亦與之變而無窮形聲事意轉注假借音同字異音異字同¶
<pb:KR4d0501_SBCK_008-15a>¶
雖自一起而成文極其變或至扵什伯倍蓰而不止兩漢之¶
世悉&KR0032;小學學童習之罔有遺者晉魏以降士不師古而俗¶
書僞學之日勝造字偏傍&KR0039;畫亂讀字䡖淺重濁盭小學學¶
童識字日少渉事日踈造理日窒馮&KR0059;臆决傎倒錯遻或以¶
目前近事幾不名六畜幾不辨菽麥况天下之物可舉者若¶
是之無窮哉嗚呼弊也乆矣盖今玉汝頗以暇日輯古今字¶
書&KR0057;注意音義聲韻訓詁同異題曰學童識字是雖未足以¶
盡&KR0071;古小學然皆精緻可傳予盖序是語巳復還其書光亨¶
泣且請曰書&KR0273;序巳墓上之碣獨未有表者敢重賜以銘按¶
君樓氏諱有成字玉汝世為婺之義烏人曽祖昺祖琰父建¶
中咸業儒君自宋季早以善詞賦有聲會江南内附而君遂¶
老家居教授江淮提舉司聞君名&KR0556;檄君無為路儒學學録¶
君竟以不覬聞逹卒家寔至順元年冬十一月十八日享年¶
<pb:KR4d0501_SBCK_008-15b>¶
七十八配童氏子男四人長曰則仁次曰扵義次曰彌老㓜¶
則光亨也孫男十三人曰慧曰用曰性曰韶曰祐曰武曰行¶
曰善曰與曰玓曰瓅曰珍曰璉曽孫男六人致寕致康致愷¶
致中致和致悌光亨䓁即以卒月三十日葬君于智者郷梅¶
口山之原自墓去家不越百舉武而近予&KR0026;宋季以来東南¶
學者多承故家文獻之遺彬彬間出而義烏何茂恭喻叔竒¶
兄弟最爲翹楚曾未百年文墨寂寥簡編零落可以使人長¶
嘆而扵邑者光亨毎言君輯古今字書年巳衰耄然猶日夜¶
發聖&KR0052;賢傳諸子雜書而誦之随得随抄遂成&KR0195;帙嗚呼其¶
老且勤也若是豈冝使之泯沒無聞㢤是可銘巳銘曰有嚴¶
斯栽有瀐斯瀦誰歟&KR0590;者曰老一儒妥爾魂魄仞爾室廬爾¶
嘗爾烝子孫靡不承¶
淵頴呉先生集卷之八¶
