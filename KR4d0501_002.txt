# -*- mode: mandoku-view; -*-
#+TITLE: 淵穎吳先生集
#+DATE: 2015-09-11 16:24:39.386379
#+PROPERTY: ID KR4d0501
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0399-002淵頴吴先生文集-卷第二.
<pb:KR4d0501_SBCK_002-1a>¶
淵頴吴先生集卷之二　門人金華宋濂編¶
　　觀孫太古周天二十八宿星君像圗¶
大圜杳何極鼇柱屹不傾日月光㝡耀衆星莽縦横周天二¶
十八錯粲各有名荒㢤審厥象晃　奪目睛東垣青龍崛西¶
圉白乕獰翾飛鳥隼状偃伏龜蛇精𬗋宮自然拱銀漢無復¶
聲五行𫠦經緯甘石知性情上界&KR0085;官府神人居穆清韡曄¶
逞幻怪顤顟振鏗轟跳踉&KR0294;脚捷舑舕獸面頳裳衣互躶襲¶
角鬛紛披鬇豈其太白變嬉戲𩔖孲孾或者熒惑動威怒流¶
欃槍照臨多芒角𨇠次在縮贏揣摩過人料綵繪匪世程伊¶
誰駕一氣得以導九坑想像𨹧倒景觀㳺撫澮城虗空何宮¶
宇蒼莽孰莭旌毋寕秉筆際溘此埃風征凡夫本狹見四頋¶
惟寰瀛夜义冰澨呀羅刹炎徼瞠鮫女賣綃出狗夫㗸筯争¶
祗疑列宿質却混殊方氓山神對我愽刻石華山陘海神靳¶
<pb:KR4d0501_SBCK_002-1b>¶
我畫浪捲滄海鯨天神詎可識萬古欺聾盲星占丗有軄畫¶
史吾奚評¶
　　病起讀列子冲虚至徳真經雜題八首¶
太虚無停運萬化緫一區機鈴妙出入氣質夐然殊春鳥春¶
花艷秋蟲秋草枯榮華豈我有變滅僅須&KR0119;彭殤何夀夭堯¶
跖孰賢愚生年甘肉食死骨委鳶烏吾知形骸在坐此力命¶
拘扢扢焉得已悲㢤天地爐¶
世間豈有極海外猶齊州日月更出没江河却同流本娥追¶
即死章亥步&KR0154;周蠓蚋生不乆鯤鵬背吾㳺神瀵湧滋穴巨¶
鼇戴蓬丘想像或可到徘&KR0422;獨懐憂南方祝髪祼北國鞨巾¶
裘逍遥特爾分智者善自謀¶
黄帝居大庭華胥甞黙存穆王望西極肆意㳺崐崘虗空乃¶
不閡夢覺&KR0376;無垠感變互起滅精神遽飛騫魯儒乆迷錯周¶
<pb:KR4d0501_SBCK_002-2a>¶
役恒囈昬蕉鹿真未辯爥龍妄相燉古莾多睡眠阜落但歩¶
犇幻化自来往至人寧汝論¶
世人有至巧何者能自然作衺出技藝行險弄機權孔周神¶
劒光偃師舞倡妍泰豆計木塗甘蠅觀蝨懸氣鈞但一&KR1688;物¶
化匪吾鎸洪纎各以正動植悉根天公輸制雲梯墨翟獻飛¶
鳶微矣執䂓矩彼夫惡得賢¶
神巫善相人壷子如濕&KR0069;扁鵲巧發藥季梁病弗治一形苟¶
脫落純氣固委虵随火出石壁泳珠没&KR0075;隈彼或蜩翼得此¶
猶漚鳥疑中心既怵殆外物盡坑谿幹殻即木葉皮膚𩔖嬰¶
孩逺矣列姑射吾為榮啓期¶
古人合神物螭魅&KR0662;將迎蟲蛾亦麇至鷹鵰即旗旌分廬通¶
異𩔖禽獸觧音聲牧正得乕心狙公識狙情羲農状牛蛇聖¶
徳泊無名㢘来挟犀象暴行恣狺争淳澆日以&KR0262;物我兩相¶
<pb:KR4d0501_SBCK_002-2b>¶
驚後世自魚肉傷兹横目氓¶
大道無崛曲多岐竟忘羊窮通偶然值𠋣伏焉可防枯梧元¶
若險白犢詎非祥棄車儒著盗墜䑕俠攻倡情慾心不滅䆠¶
㛰迭相攘君臣道未息服食&KR1313;犇亡日暄疑狐貉芹枲勝&KR0079;¶
梁宜㢤爰旌日喀(喀)死路𠊓¶
此日忽過隙居人恒鮮歡毫毛&KR0662;為我體莭欲求完大盜竊¶
名爵小㢘捨豆簞熊魚徒兩得利義肻兼安馬醫自不辱燕¶
技毋庸干時勢苟未至事功良獨難蕭條白麻&KR0130;𢡖澹青蘚¶
冠長嘯荅鳴鶴北風江水寒¶
　　送鄭獻可南歸莆田&KR0009;周公甫¶
自昔道術本一原後来雜沓乃異轅粤&KR0025;西漢始立傅獨守¶
章句稱&KR0825;門唐人䟽義不改舊宋代理學交相敦吾知衆儒¶
此間出遂指濂洛為䧺藩當時莆田有先達信爾夾漈好弟¶
<pb:KR4d0501_SBCK_002-3a>¶
昆彂揮聖賢本根殖評駁遷固枝葉繁典禮會通尚可志儀¶
章噐數疇能言居然韋編塞篋笥旋用束帛徴丘園恵施五¶
車却陿隘方翔千櫝徒飛騫公車奏上欠大用屋壁蔵在傅¶
諸孫世家相承㡬譜系宗庿𫠦重真璵璠馬圗隂陽太極秘¶
麟史衮斧天王尊文苑儒林各突奥父風祖徳猶光燉一朝¶
便簉列宿次何事夐隔勾陳垣&KR0010;晚東㳺𦍒我接江城極論¶
餘空樽海上山川恍可到閩中𦒿舊嗟無存考亭過&KR0025;即&KR0692;¶
里麗澤講習或艾軒至正須求汝墨斵大和定許吾箎塤微¶
飊翾翻剔橘蠧積霰呌嘯招梅魂别懐未盡苦竹雨歸路亟¶
趂扶桑暾周君故人我同病名郡重席特爾温尺劍母令𬗋¶
氣𨼆寸&KR1119;&KR0154;救黄流渾子魚舟通牡蠣浦丹荔樹暗桄榔村¶
摛箋送客復有憶卓矣人物撑乾坤¶
　　新得南海志觀宋季崖山事蹟¶
<pb:KR4d0501_SBCK_002-3b>¶
故國今安在新營忽此山藩王收未燼義將扞邉關典禮存¶
周法威儀復漢班開衙旗幟動結寨舳艫環莭制通江邏槍¶
牌集洞蠻瀧濤多擊磢&KR0656;嶠半榛菅置陣移官港惟宮泊女¶
灣狗流疑尾掃龍殞莫髯攀奠殯須求&KR0071;驅馳獨任艱搶攘¶
殘戍屋殺僇罄居闤玳瑁洲仍隔珊瑚島併跧乹餐烓竈减¶
鹵飲轆轤慳道㫁無前援民哀有老鰥&KR0275;掀雲赤暈鯨闘雹¶
朱殷大業&KR0025;舟盡元戎棄仗閑炎丘朝服襲貝&KR0692;御弓彎&KR0591;¶
僕随冠冕嬌孾泣劒鐶駃騠衝柵象精衞避籠鷴敗氣徒延¶
湍英飊欲起孱一沈知有决再&KR0350;懼何顔去矣曽青盖行㢤¶
彼翠鬟城危嗟唄閙井辱痛脂斑出𥆳空懸令廽軍却算鍰¶
蜀瀘家失奥襄漢國忘&KR1498;月照丹心苦風楊白骨頑䛕儒輕¶
戰勇&KR0126;史進降姧世逺神終在天髙淚或澘綺羅歸北府疆¶
理混南寰毒浪悲潺内&KR0196;氛蒼莽間一時磨石䖏萬里凱歌¶
<pb:KR4d0501_SBCK_002-4a>¶
還¶
　　早秋偶然作&KR0009;宋景濂¶
我病三月乆問言此何時山林日揺落草木欲變衰忽来臨¶
青鏡何故摘白髭千里復萬里逺㢤鴻雁期¶
去年憶吾父覉客在廣州今年憶吾父官属大長秋漢宮戒¶
服御周典進膳羞惜兹不得去目㫁五城樓¶
西風吹梧桐一葉兩葉積故書翻有塵䧺劍掛在壁時非合¶
窮困事到即輝赫除却雙鹿行門前少人跡¶
故人三兩人江北乆覉旅尋香古&KR0563;風歩屧&KR0113;廊雨&KR1052;鱸㝡¶
有味稲&KR0521;紛難数我欲往&KR0025;之蠻潮正掀舞¶
悠悠秋夜長夢&KR0116;秋月霽有材寕及人無學敢求蛻揮来河¶
水絃削作泰山礪吁嗟祁孔賔得失毫髪際¶
士欲知自重今人猶古人馬卿志封禪揚子述羙新當時文¶
<pb:KR4d0501_SBCK_002-4b>¶
字間萬丗寵辱伸董京不可作愁&KR0376;麟乎麟¶
北山有古寺&KR0113;竹炎天&KR0565;蛟龍踞兩澗鸛鶴鳴層岡心臺月¶
照白鼻&KR0026;&KR0196;通香可思未可到詠此招𨼆章¶
陳生愛神仙百日常病十手攀琪樹枝口誦蕊珠笈山衣縦¶
横披石廪傴僂入何如一尊酒自觧憂思集¶
自来閑作詩瘦島與窮郊瘦將&KR0692;粱&KR0079;窮或潜榛茅水流苔¶
間石花亞竹外梢聖愚緫灰滅何苦彂咲嘲¶
往者東入海飄然任𫠦如大風𢦤波浪飛雪洒舳艫壮志昔¶
尚少狂㳺今併無誓登盤陀石重望扶桑墟¶
　　泰山髙&KR0009;陳彦正¶
泰山一何髙髙㢤極青天世人欲上不可上層巗峭壁徒攀¶
縁望中&KR0376;頂路巳斷石穴上出鐵鎖下絙㦄趢相鈎連誰歟¶
愛竒者歩歩喜若癲一心不頋死&KR0215;手捩長&KR0196;毛群驚逥少¶
<pb:KR4d0501_SBCK_002-5a>¶
乕豹羽族跕堕多烏鳶浩氣剛風&KR0366;結虗空作世界蜚龍捷¶
&KR0294;鑿開混沌巢神仙道逢四五叟含咲使来前黄冠皓髪傲¶
凡榻野菜素粥鋪盤筵自非爾願力何計此留連當知仰扣¶
曖昧雲霄有頂䖏淂不俯懾嶃巗箐棧無窮淵嗟兹大凢夫¶
行尸走肉真腥羶叚䂮思家㝡可惜李紳戀俗終難鎸舉頭¶
告神人苦乏風馬与電鞭藤蘿束&KR0350;即縋下但見松柏櫹槮¶
数萬仞石&KR0994;突屼横戈鋋古来秦漢東封不到此惟問梁父¶
併肅然日&KR0026;嵯峨恍在下蓬莱浩渺空樓船彼云鯨可射此¶
謂狗&KR0014;牽安期羡門一往不復返文成五利受寵驟貴祈長¶
年仙人自有真至道何由𫝊逖焉龍漢延康紀去授金璫玉¶
珮萹¶
　　胡仲申至¶
自予與子别三載不㡬見白雲日髙飛恍若覿子面我病乆¶
<pb:KR4d0501_SBCK_002-5b>¶
不出衡門&KR0009;函夐子来尚予思&KR0656;路踏蒼蒨當軒坐甫定咲¶
語起我倦新文十餘萹茟墨擅百錬口𫝊彂秦壁竹簡鑿晋¶
竁考論無差爽風雅有正變丗&KR1704;弄俗學雅曲極熒衒群羊¶
雖冒乕草恱豺則戰誰其制横潰或者&KR2716;瞑眩牛毛獨不多¶
麟角時一現朝廷方太平炎海忽馳箭人材需更急巗谷遽¶
乗𫝊終然務㴠蓄可以待推薦問子古丈夫何人乆貧賤首¶
峩逺逰冠雙眼爛如電西上石頭城大江流一線䄂中羽獵¶
賦雲氣擁宮殿燕山去子咫萬里障冰霰壮㢤子此志我喜¶
手脚旋撫劒爲子歌張燈趣予宴俄其送子歸贈子端溪硯¶
行行&KR0178;自今宛轉異郷縣天霜&KR0013;四野老馬困蒿菣聖人猶¶
待時中道匪狂狷蠧魚不負子籖架三萬卷我豈犇競&KR0025;東¶
勞復西鷰¶
　　&KR0026;陳彦正觀景拄梜歌¶
<pb:KR4d0501_SBCK_002-6a>¶
山人拄杖手自携滿杖刻畫𩔖土圭春秋星辰本不錯彼啓¶
我閉疇&KR0014;齊日出扶桑照濛汜南北廣輪定㡬里老羲奉駕¶
何太速三&KR0085;神烏爲之使旦朝舉杖向天移插表測景少叅¶
𦍑騏𩦸過隙不踰晷蟾蜍&KR0269;波同報時世間惜把天機&KR0165;杖¶
底強稱量日月蛟螭變去甲鱗生霹&KR0748;搜来光彩滅自従宣¶
夜無法𫝊紛然周髀與渾天嵩髙窺候尚一律二極𨼆見仍¶
分𨇠日南交愛通海陸海中諸星却未瞩雁門寰蔚&KR0376;龍沙¶
鐡勒湏&KR0119;羊胛熟天髙地逺渺緲紘章亥竪亥脚力争出入¶
安穹&KR0085;議論絰營鮮洛空璣衡我朝華戎早一統山梯海航¶
萬國共火嵪尾閭侵暑熱骨橋魑魅壓氷凍古今陽城一岳¶
臺三十六度増减来郭公新製十五表天下日影無纎埃吾¶
知渾天爲中國東南海際殊傾側周髀夲囙勾股淂崐崘當¶
中標四極茫茫堪輿一氣浮邹衍九州復九州蚍蜉蟻子託¶
<pb:KR4d0501_SBCK_002-6b>¶
大樹大樹𫠦託終難求嗟㢤周渾&KR0003;未定拄杖在手与日&KR1313;一行¶
暦術久成書康莭算學知何如¶
　　&KR0026;秦丞相斯邹嶧山刻石墨夲碑¶
邹嶧之山在何䖏始皇立石改名&KR0197;史籀古文相斯變蛟龍¶
盤崛獨精到自都咸陽制六合曰救黔首烹強暴盭深擅更¶
秦新法繁縟盡剗周未造掃除井田設斗角盪滅封建癈圭¶
瑁收兵鑄鐻銷㐫噐斥塞築城斮梟驁當時大開阿房殿萬¶
世永戴黄屋纛胡亥矜慢不改轍趙髙指麾豈謂孝四極巡¶
㳺何功徳群臣刻頌直羿奡金乕淪亡竟不守白蛇劒死徒¶
驚譟荀卿著書本性惡弟子承學愈言耄古今聖賢使閣束¶
五三載藉遭煨爆越人鳥駭汝苦兵蘄卒狐呼汝召盜宜㢤¶
東市得具刑矧痛吾儒有名教太平真君一拽倒枯篁野莾¶
火&KR0556;燥篆家法妙尚鈎勒&KR0037;木字肥略顔貌陽冰石經欲&KR1145;¶
<pb:KR4d0501_SBCK_002-7a>¶
乳楚金(䖝)匾猶躇蹈文章䛕佞合鎸削茟墨&KR0606;&KR0376;強則傚小¶
齋客至無寒具眀窓浄几急洒掃後代續刋縦膚淺先秦遺¶
跡信堂奥鵝鼻峰頭不可上魑魅晝泣駭熊豹會尋碣石探¶
之罘乗興去浮滄海櫂¶
　　觀齊謝玄卿五洩山遇仙記&KR0009;題五洩山寺¶
&KR0494;聞一竒士深入五洩行五洩何䖏𫠦長溪遶崇岡微風生¶
天籟急瀑洒石梁金磬夐欲響縞衣爛廽光綺妓開朱閣靈¶
仙坐玉堂傴僂即進謁裵&KR0966;遽鳴璫𦍒汝得大藥扵兹赴玄¶
郷玄郷且留宴&KR0126;臓勿彂狂髙座瓊煇施碧幃琳華張芝英¶
雜桂腦螭髄間鳯&KR0308;太容揮四弦王母彈八琅羽旗素蜺騫¶
黼轂螣蛇&KR0750;眼珠便爽朗肌骨遂馨香日星恍在下海嶽極¶
緲茫嗟予頗探勝古路但縦横青童邈不見寳刹屹相望山¶
峰挿&KR0196;霧潭級跳氷霜螻螘小窟穴蜉蝣亂飛揚終然雲錦¶
<pb:KR4d0501_SBCK_002-7b>¶
笈照以乕鞶嚢千年或頃刻萬里忽扶桑謝卿自獨往矯首¶
盍囬翔咲採金眀草浮顔安可常¶
　　送鄭彦貞仲舒𠦑姪北㳺亰師¶
鄭君系本自義門門首植表孝義敦祖孫九世𩔖一日聚族¶
千指通晨昏酒食巵匜口共飫衣裳椸架身同温家宜富饒¶
積粟布里或饑窶資饔飱大宗小宗寖以邈東眷西眷疇尋¶
源復除&KR0154;下省府令延譽靡間郷閭言禮俗興衰頋不重風¶
聲勸慕猶兹存䄂中懐文扣𫠦部行矣望&KR0692;期軒騫燕然何¶
許水陸隔越驛踰月舟車犇邹嶧邳山岱嶽竦蜀江&KR0022;瀆河¶
流渾榆關崇墉峙乕駮碣石漲海澆蛟黿北州塵沙遽萬里¶
天邑氣象䧺㣲垣昇平多年正黼扆郡國麇至駢肩跟五柞¶
長楊劍㦸接控弦突&KR0016;旌旗翻鴻鴈飛鳴羽未肅魚龍變化¶
光相燉世塗人事豈可測儒術政理須攀援嗟予昔者忝俊¶
<pb:KR4d0501_SBCK_002-8a>¶
造翹&KR0085;到今勞萝魂乗時一去欲迅奮枹病日劇徒丘園阮¶
郎竹林夕並秀韋氏花樹春仍繁榮親顯已在此舉惜不往¶
餞空罍樽¶
　　嚴𨹧應仲章自杭&KR0009;書至賦此荅之¶
故舊何懸&KR0376;閑居欲反招幽并風雪緊楚越水雲遥短&KR0260;緇¶
塵破長鐔寳氣銷門垣成𨼆&KR0483;茟櫝到畊樵逆旅呼燈夕&KR0113;¶
闈&KR1794;棘朝嚢書題薈蕞彂論獻蒭蕘舌熖真熏灼胸兵劇鍜¶
穀乗軒南國鶴觧鏇朔庭鵰斡運天垂斗蜚騰海作潮荃蘭¶
騷地變橘柚貢年凋色采黄朱黻音聲徴角韶潜身甘蟄蠖¶
賦命𩔖茗鷯筮仕龜無兆攻經教有條秦灰完竹帛漢粕味¶
簞瓢畫品翎毛貴鷄塲𤓰距驕文章通政理道義勝官僚&KR0010;¶
月嗟悠乆湖江耐𡨜&KR0705;花濃携酒榼栁霽賣餳簫制乕揺金¶
錫驅黿駕赭橋流連光景賞播蕩别離謡世咲烏非鵲吾憐¶
<pb:KR4d0501_SBCK_002-8b>¶
狗續貂呼&KR0197;三跀&KR1156;忼慨五𨹧鑣落落山中桂叢叢澗底苗¶
依然百將略付与霍嫖姚¶
　　富春新創𨵿將軍廟成吴子中携卷索題¶
吴生病起有怪聞萝中識淂髯將軍香火乞靈自此掲廟門¶
釃酒㯶櫚雲我曽乆讀名將𫝊𬗋金熖眼頳玉面漢鼎&KR0992;離¶
强分割楚鋒剽狡輕攻戰天荒地老路不通魂升魄降骴秋¶
蓬神仙負劒乃兵觧巫覡𫝊芭真&KR0294;䧺壮夫夲合荆州死嚴¶
祀何㢤富春里只今江左四祠無狄公髯乎髯乎獨不恨見¶
孫江東¶
　　題錢舜舉張麗華侍女汲井圗¶
景陽宮中景陽井手出銀盤牽素綆鉛華不御面生光寳帳¶
垂綃花妬影臨春結綺屹層空壁月瓊枝狎客同鴛鴦戯水¶
池塘雨蛱蝶尋香殿閣風日髙歡宴驕若訴床脚表章昬不¶
<pb:KR4d0501_SBCK_002-9a>¶
窹吴兒白&KR0129;戰鼔死洛圡青盖降船渡井&KR0378;無波井欄缺半¶
㸃胭脂汙緋雪蕙心蘭質吹作塵目㫁寒江鎻江鐵¶
　　題李伯時寳津&KR0016;士校馬射圗¶
東都天子𦍒寳津左右突&KR0016;多近臣少年㩀鞍即齊&KR0085;青栁¶
絳綃不遺鏃前手引弰如附枝後手放箭箭不知羽林劒客¶
塵霧瀰蘭䈥蕙腕雹聲馳先朝射技兵恨弱舊柵毬門馬驚¶
躍軍書到夏風噴河使莭通遼雪跑幕南宮試士親見来茟¶
下俊&KR0483;真龍媒澄心一&KR0083;依俙在畫家六法猶神彩誰歟醇¶
駟誰牛車收盡騏𩦸筞蹇驢男児虗用懸門弧嗚呼壮㢤彼¶
武夫¶
　　題姚文公草書杜少𨹧詩手軸崔仲徳𫠦蔵¶
彭蠡東流白泱泱匡廬五老青開張我公宴坐展詩史燈下¶
搦管草&KR0070;行目瞭手熟快掣電茟銛紙𢷬眀含霜鸞鳳盤廽¶
<pb:KR4d0501_SBCK_002-9b>¶
恣舞躍蛟龍崛強髙騰&KR0750;當知𫠦貴務道徳况復不朽𫝊文¶
章中州故家胄子出累代𦒿夀真儒光搢挺端紳尚色正操¶
瓢染櫝仍謀長藉令鍾王可退譲勢與董賈同翶翔大兵昔¶
者潰漢鄂南士何䖏潜茅篁北風&KR0013;髪亟死水眀月&KR1587;馬勞¶
追亡程朱學術此&KR0943;蘖姚許論次極審詳立舘過庭竟兩得¶
蒐&KR0052;摭𫝊疇殫量聖朝混一闢海嶽勲武雜還銘旂常麟閣¶
鐫詞照百世鷄林定價驚殊方紺宇琳宮鼎負力豐碑鉅碣¶
戈垂鋩英華熛彂永不滅翰墨㳺戲&KR0147;徜徉崔君妙年𦍒侍¶
坐安陸遺槀曽&KR0145;將半披丹繪乆舒卷滿幅縈綰苦襲蔵吾¶
觀河汾數来往敢愧藉湜或汙僵&KR0113;杗短桷未收拾巳矣我¶
公今棟梁¶
　　問五臓¶
我問昔生我繫胎果何神上顱下負趾五臓交錯陳胎&KR0052;巳¶
<pb:KR4d0501_SBCK_002-10a>¶
不&KR0085;乳湩復不匀黔䨓不我職粉飾强為人自宜多菑害無¶
以保命真元氣日啙敗客邪作艱屯彼何瓠而肥言貌勇若¶
震此何黴而瘠肢骨弱不伸嗟夫賦命間豈不汝由因我誠¶
不汝慊贏嗇胡不均五精&KR0013;我惱訴我蒼蒼旻恍然欲我荅¶
天道汝當遵粤自汝有生𨇠次逆星辰矧&KR0025;汝生後𢦤賊逯¶
汝身心&KR0006;夲中居與汝相主賔汝何不秪敬狂役𩔖風輪坎¶
離漸違行龍乕起戰嗔一元竟不守&KR0262;入萬微塵惟脾制水¶
穀四體承華津肴胾噤汝口酒&KR0308;&KR0376;沾唇司禄不上計畀汝¶
藜藿貧飢賜常九回苦吻添荆榛何天不汝錫服用無箱囷¶
抑汝弗事天&KR0397;食失鼎茵天夲不病汝汝實使病臻汝仍不¶
耐病虗躁復善顰内虧但外飬衆藥聚毒芬金石草木蟲&KR0333;¶
投劇斧&KR1689;五精恒不寧&KR0446;沴積相熏寒増熱或壮頃刻異氷¶
薪當知汝五臓獨不與汝親何庸汝反詰闘我似越秦吁㢤¶
<pb:KR4d0501_SBCK_002-10b>¶
一臓損五臓遽不醇齒牙漸凋䘌膚肉還削皴汝徒軄汝軄¶
軀殻有君臣天曽盡賦汝造化匪不仁我聞五精言鑿鑿緫¶
有倫曰人夲之天辟若泥在鈞一時巧相值萬物混無垠聖¶
愚且同臝毛介與角鱗我惟有心肝是&KR0197;横目民心肝既属¶
我榮衞盍絪緼徧㦄&KR1003;濕滑備嘗酸醎辛虐汝重役汝汝淂¶
我緇磷蚯蚓尚無臓静夜觧唱呻蝴蝶亦復然翾飛媚陽春¶
彼寜心肝具物性各有循鏐納或圡化死生僅昬晨自今我¶
即安無往不寵珎忍令百&KR0010;後銷變爲&KR0196;燐曲肱便莞簟就¶
口&KR0145;膮臐五精速歸臓大宅雧靈氛張毅喜犇赱熱中果如¶
焚單豹好容顔饑乕特汝隣二者乃天道我將何𫠦云作詩¶
示同黨&KR0147;以愽咲忻¶
　　題永嘉唐氏清莭䖏士卷¶
永嘉古郡控海隈東望萬里連蓬莱龍湫噴天作雪下雁蕩¶
<pb:KR4d0501_SBCK_002-11a>¶
㧞地穿雲開自宜&KR0483;人此遁跡表以清莭無留埃吾知出䖏¶
本一&KR0100;肯使物我長相猜昔人可仕㝡觧𨼆圭竇不掃蔵崔¶
嵬醉閬&KR0016;馿或市過吟逋放鶴終船廽今人可𨼆獨願仕駑¶
馬並駕駈喧豗蘭臺文章与世変梓澤賓客随塵来就中好¶
髙欲逺引否則希進將難媒路途九折&KR0085;險惡巗壑千疊多¶
風雷直&KR0025;黄流屹砥柱净洗黒月收炲煤道義榮華果異趣¶
夷齊跖蹻徒驚鎚扵焉𡨕心混標鹿况復曠眼窮紘垓春秋¶
栽花色擁砌伏臘醸黍香浮杯何山樵蘇採茷蒨某水釣泳¶
航湾洄平居苟求食飲遂至樂奚問容顔摧伊予頗讀𨼆&KR0483;¶
𫝊恨不&KR0563;躡&KR0196;霞堆素行𫝊家即政令虗名掩實湏根荄晴¶
窓撫卷盡達者秃茟落紙誰詩材人生大莭要礌又慎勿枉¶
築懐清臺¶
　　白髮辭&KR0009;荅陳時父¶
<pb:KR4d0501_SBCK_002-11b>¶
昔予頭燥𩬊未茁今我頭枯𩬊先折童心尚在顔貌改滿𩯭¶
蒼華㸃霜雪朝来抱鏡看未真鏡裏相逢𩔖兩人東都貧孟¶
嘆孤劒西邱老康悲故茵烏髭每怕不淂素素&KR0808;何庸問衰¶
暮楓林葉底変風&KR0196;藥草莖邉虗雨露自非神仙劉阮儔世¶
間容有㡬春秋情知&KR1295;鶴長朱頂淂見鴛鴦㑹白頭¶
　　黒海青歌¶
越山山有黒海青長拳快眼徤羽翎三年籠飬未得飽萬里¶
驍俊猶飛星黄蘆老葦日摧折白鷺文鶬看磔裂腥沾石磧¶
吹逺風髄擊寒岡&KR0262;&KR0127;雪伊人脫手夲凡禽&KR0010;晩連絛到上¶
林鉗奴素賤多侯骨&KR0016;士虗豪即侠心晋宮邱&KR0440;身&KR0082;死燕¶
國雲銷草如砥嗟非鵉鳯髙杳𡨕望盡狐狸衆披靡當時奉¶
使探逺巢兩徼馳兵聞勇鏖南土誰知此鷙猛北州驟見争¶
驚&KR0197;天鵞薄天垂尓翼海青雖黒打可得太平八極無不通¶
<pb:KR4d0501_SBCK_002-12a>¶
函谷何問𨵿西東¶
　　小至日&KR0026;三山林霆𦤺日&KR0052;作¶
昔在江左國閩人有林霆白衣召上殿口誦𦤺日&KR0052;卦爻遽¶
可驗聲樂洞吾𡨕爕調乆不軄民物將何寕前朝百䘮&KR0333;四¶
鄙長羶腥辟王真贅旒兵釁劇建瓴𦒿龜強占决福極矧兆¶
形一元不汝體萬蟄安&KR0014;醒自今彂孔璧兹欲論漢廷春秋¶
紀菑害河洛㩲奥靈日星夲照燿川嶽恒流停犇騰狗吠野¶
播盪鯨翻溟扵丗或間有匪天誰𫠦令天功巧旋斡聖造務¶
徳刑勾萌草荄甲氄&KR4655;鳥羽翎和風&KR0085;氣運化景多年齡私¶
疑彼磬錯否者此鍾莛徴冬即花綻羽夏囙雪零隂陽特揮¶
霍律吕暫聽熒毋庸緹室琯便叶茅堦蓂嗟予偶撫卷黙坐¶
但空㕔亞&KR0010;肇曆數祥雲滿郊坰羲和不可作蠧蕳猶餘青¶
董生尚爾溺霆也吾鎸銘¶
<pb:KR4d0501_SBCK_002-12b>¶
　　大食缾¶
西南有大食國自波斯傳兹人㝡觧寳厥土善陶埏素缾一¶
二尺金碧燦相鮮晶熒龍宫獻錯落&KR0017;斧鎸粟紋起㸃綴花¶
穟蟠蜿蜒定州譲巧薄卭邑闘清堅脫指滑欲堕凝瞳冷將¶
穿逖㢤賈胡力直致鮫鰐淵常嗟古噐物頗爲世𫠦&KR0162;襆衫¶
易冠衮盤盎改豆𥸅礼圗日以變戎索豈其然在時苟適用¶
重譯悉来前大寰𦍒混一四海際幅貟縣度&KR0350;繩絙娑夷航¶
革船鑿空彂使莭随俗混民編漢玉堆櫝笥蕃羅塞鞍韉城¶
池信不隔服食柰渠遷輪囷即上㩀鼎釜疇能肩挿葩奪𧰟¶
冶盛酪添馨羶當筵特見異愽識無庸詮蔵之或論價裹此¶
猶吾氈珊瑚尚可擊磧路徒飛&KR0196;彼還彼互市我且我桮圈¶
角貒獨不出記&KR0145;征西年¶
　時儺¶
<pb:KR4d0501_SBCK_002-13a>¶
古人重儺疫時俗事繪禳&KR0010;陽欲改律輿&KR0294;䆮耀鋩厲神乃¶
恣肆魃&KR0558;併猖狂侲徸𦍒成列巫覡陳禁方&KR0849;頭眩金目玄¶
製炳赤裳桃弧&KR0460;菑沴豆礫斃癉剛八靈悉震慴六合髙褰¶
張清寕信不害動静維吾常丗塗頗險盭人魅更跳梁狐䑕¶
戴介幘䕫魖&KR0060;香嚢煎熬到膏髄擊剥成疕瘍乗風作國蠧¶
抵隙為民殃自&KR0025;九鼎没誰使百怪蔵瘃寒服禠帛饑窶食¶
&KR1068;糧蘆花敝汝体橡栗饞吾腸地膚竟捲去天孽俱凋傷神¶
荼欲呀啖蟠木蔓不長䝉倛強顔貌枯竹無耿光聖言謂近¶
戲五祀徒驚惶惜㢤六典癈述此時儺章¶
　　歳&KR0004;喜大人囬自嶺南遂携児諤北行送之¶
乍喜吾親返還携稚子行風沙千里道雨露九重城舊㠶江¶
潮逺新装&KR0656;瘴清長秋官属盛去可接簮纓¶
此去知何䖏飄然惜爾年塵飛馳馬埒雪擁讀書氈日&KR0026;躋¶
<pb:KR4d0501_SBCK_002-13b>¶
攀外雲臺獻納邉文園寕乆病要奏上林萹¶
　　溪行望故友黄眀逺槐塘新墓¶
往代衣冠日已賖故山棺槨此為家&KR0052;荃義闢中州魯樂調¶
辭譏下里巴涕淚無&KR0025;餘宿草文章可惜䓁風花嗟兹便&KR0082;¶
酬鷄絮目駐前溪有落霞¶
　　&KR0656;南宜濛子觧渇水歌¶
廣州園官進渇水天風夏熟宜&KR0293;子百花醖作甘露&KR0308;南國¶
烹成赤龍髄棕櫚亭髙内撤餐梧桐井壓滄江乾柏&KR0026;金莖¶
擎未濕藍橋玉臼擣空寒小甖封出香覆錦古鼎貢餘聲撼¶
䆮酒客心情辟酒兵茶僧手叚侵茶品阿瞞口酸𨚗淂梅茂¶
𨹧肺消誰賜桮液奪胡酥有氣味波凝海椹無塵埃向来暑¶
殿評湯物沉木𬗋蘇聞弟一¶
　　&KR0656;南六祖禪師菩提樹下蔵髪甕子圗歌¶
<pb:KR4d0501_SBCK_002-14a>¶
蕲州黄梅峙佛塲新州獦獠識水香菩提樹間好宴坐五色¶
頭𩬊騰毫光金刀剔落受法戒瓦甕&KR0287;藏𫝊不壊捩廽萬夫¶
矗梁棟陶冶千聖掀爐鞴南海標来刹十圍北宗望㫁六銖¶
衣塵鏡本空空即夲風幡非動動還非山僧礼拜山&KR0294;護一¶
花五葉開如故寳縷青懸雪&KR0656;&KR0196;神珠紺結丹丘露世人長¶
物合剃除謝公枉矣施髭鬚唐年𦘕筆石未泐大鑒壇&KR0052;誰¶
讀淂¶
　　夜聽李仲宏&KR0003;廣州石門貪泉¶
大粤控南海茫然天地陬石門屹有限巗瀑蓄為湫何㢤清¶
㓗名坐与貪濁侔使軺一杯飲蠻賄即繭抽金珠混寳蛤孔¶
翠爛相繆烏文暎呿陀噐物窮雕鎪㓟鬐蛟龍悚織毳乕豹¶
愁島屿刮欲竭民夷起争&KR0311;聖王不忘逺姧暴合汝郵靈若¶
尚嗇貨惡風無時休嚵波半桮杓渇沫萬㦸矛氣機乃日変¶
<pb:KR4d0501_SBCK_002-14b>¶
棓克非人謀私疑勢至極實尓釁𫠦由妖巫挾左道峒䝤称¶
豪酋支祁妄觧鏁蝘蜓怒翻舟人鮓或併命吏商豈良籌逝¶
將尋泉源纎滓忽不㽞復思漱泉瀨麄&KR0126;悉以&KR2716;洗除崐崘¶
窟䟽瀹渤澥流一塵了不動六合嚴如秋嗟吾此身小𦍒獨¶
為國憂従兹斥聚歛矧彼畜羊牛馬援空薏苡王陽但衣裘¶
百世不易操嗚呼我賢侯¶
　　北方巫者降神歌¶
天深洞房月&KR0238;黒巫女擊鼔唱歌彂髙梁鐵鐙懸半空塞向¶
墐户䟽不通酒肉&KR1172;沱静几席筝琶朋掯凄霜風暗中鏗然¶
𨚗敢觸塞外祅神喚来速隴坻水草肥馬群門巷光輝燿狼¶
纛舉家側耳聴語言出無入有&KR0466;崐崘妖狐聲音共呌嘯徤¶
鶻影勢同飛翻甌脫故王大獵䖏燕支癈磧黄沙樹休屠收¶
像接秦宮于闐請騧開漢路古今世事一渺茫楚禨越女㡬¶
<pb:KR4d0501_SBCK_002-15a>¶
災祥是邪非邪降靈塲麒麟&KR0013;髮跨地荒¶
　　天台山花蕊石茟架歌¶
天台髙山屹蒼空山神染石填青紅良工&KR0355;之手運風閣我¶
綵茟虗玲瓏勾芒香動上膏彂蓬莱髄流花作骨一雙粉蝶¶
迷宿魂五色斑龍蛻幽窟古硯南披黯淡灘摩挲鴝眼映豬¶
肝低窺墨池渤澥碧仰𠋣書鎮嵩峰寒滿案層巒何䖏𫠦宛¶
𨹧老兎論功緒錦繡心膓吐有雲莓苔面貌凝為雨翰林學¶
士花生茟亰洛新来花様出浮花浪蕊一掃間嘆息揚䧺白¶
我玄¶
　　題南平王鍾𫝊酌搏乕圗¶
南平酒行山險巇日暮猛乕相抱持㒒夫辟易不敢近雙手¶
現出十狻猊口乾大喊眼光爍腰無寸鐵起徒搏沙飛石走¶
風爪牙草折林摧雪齦齶人強獸勇盡力争形格勢禁過用¶
<pb:KR4d0501_SBCK_002-15b>¶
兵英䧺變化動霹&KR0748;冨貴偪拶收欃槍老羆當路叱貉子指¶
揮六州稱刺史摩挲乕鬚淮甸闘啖嚼虎膽閩城靡少年本是¶
貧少年狂卒成功䓁醉癲盜應有道𦍒竊柄王竟不死還横¶
鋋一時豪特誰與畫千古畫圗専&KR0085;戒投弓弃箭浪紛紛馬¶
上愧殺裴將軍¶
　　題𡊮子仁𫠦蔵巴船出峡圗¶
巴山一帶髙崔嵬巴江萬里&KR0025;天来前夫疾挽後夫摧黄牛¶
白狗遽船開曉風東囬水西上&KR0075;澦堆頭伏如象盤旋鳥道¶
怕張帆汨沒龍淵驚掉槳世人性命重濤波吴鹽蜀麻得利¶
多怪石急流湏勇退貪夫險魄謾悲歌神禹釃江江更惡五¶
丁鑿路空巗崿舟船可坐尚髮危棧閣能行終淚落嗟兹舉¶
目無不然直愁平地即山川至喜亭邉&KR0147;酹酒長年三老好¶
攤錢¶
<pb:KR4d0501_SBCK_002-16a>¶
　　觀唐眀皇羯鼓錄後賦歌¶
上皇天寳全盛年花奴抱鼓踏御莚頭如青山屹不動手似¶
白雨㪣圎棬大聲嘈嘈忽放肆都曇答臘矧敢前小聲籠籠¶
復嘌殺耶婆色雞最可憐風吹宮墻欲罷笛月照邏逤徒揮¶
絃纎蘿不起見秋爽萬杏争彂催春妍雅琴清商却尓叱蕃¶
部坐伎還相宣招来燕薊有臣盜打破河渭無人&KR0196;古先聖¶
人本淡薄堂上堂下俱宿縣音和氣順遽感召鳥獸率舞殊¶
蹁蹮後世辟王寖靡靡朝歌北里因師延迷魂&KR0075;思苦宛轉¶
鍾磬&KR0262;&KR0333;終沉淵吁嗟西亰正宸極騁望兩海際幅貟金甌¶
一缺遂不&KR0024;寳鼎大震㡬扵遷心貪音技日蝕甚坐剷藩限¶
空茫然一時戎夷共祍席滿耳鼓樂皆戈鋋宋公守正好宰¶
相魯山花甆聞獻&KR4580;百年治&KR0333;緫由天羯鼓遺聲傅不𫝊¶
　　觀陏王度古鏡記後題¶
<pb:KR4d0501_SBCK_002-16b>¶
王家有古鏡軒氏昔鑄成太一来護冶玄𡨕與儲精日月鍾¶
璀璨龜蛇助威獰萬靈吐真水全體洞泰清綵奩出未半冰¶
片弄光晶寳匣收不動玉鱗聞呴聲有身尚變化無翼欲飛¶
行恍然百世後流落汾隂城髙士觀即賞胡僧識還驚金鈆¶
拭膏澤絳碧穿屋楹墻垣照可徹臓腑爥能縈涕泣念鸚鵡¶
悲酸逢豹生一朝忽屏跡六幕黯不眀狐狸遞𨼆現魑魅莽¶
縦横皮膚峻刮削骨髄窮&KR0251;榜雷風儻有作厲虐敢紛更嗟¶
吾𦍒居山猿鹿與我争嗟吾願渡海鮫鰐&KR0178;並迎楊氏雀環¶
在張公龍劒并囙兹訪洞穴淂不振冠纓¶
　　葉天師松陽夘山石螺子歌¶
松陽夘山屹嵯峨滿山靈蜯攅蜂窠化生形摸但圡石融結¶
渾沌空江河天髙地老忽古色海漲桑淪千載黒蝸児舎窄¶
雨含漿螺女泉枯風隕翼岷峨刼灰本島湄上黨&KR0333;殻寕流¶
<pb:KR4d0501_SBCK_002-17a>¶
澌依俙巗妖弄伎倆想像洞乳堆蛟螭元造出生還入死百¶
萬臝蟲𨚗淂似神仙道術徒銷觧螻螘烏鳶盡殘骴嗚呼靈¶
蜯定終天葉師法筵尚㡬𫝊問何不種丹丘不死草人世食¶
之無死槁¶
　　&KR0026;淮隂龔翠巗𫠦脩古棋經¶
淮隂老人古棋經廣𨹧大幕青油㕔一江對壘静晝日三楚¶
結陣鏗流星東南賓客少馳檄白黒紋楸即強敵坐𨼆縈廽¶
建旌斾手談劈䃗蔵矛㦸世間風雨長百變身佩安危知㡬¶
戰崐河割破半藩籬漲海掃空全局面樂矣軍中有此娱攻¶
城掠野𩔖兵書宫殿&KR0397;園終草莽冕旒章服到鮫魚君不見¶
驪山婦姑三十六破屋數間昬不燭夜来教淂王積薪滿眼¶
長安胡馬塵¶
　　&KR0026;唐薛調劉無𩀱𫝊戯作劉無𩀱&KR0084;¶
<pb:KR4d0501_SBCK_002-17b>¶
劉家無𩀱妙春華𩀱眉楊栁臉蓮花父母衣裳惜不嫁黄銀¶
蹙繡鴛鴦紗涇原軍動霜刅起㶚滻塵揚奔&KR0016;止宮&KR0692;廽兵¶
掃荆棘掖庭數罪輸桃李富平押衙老有心句曲道士藥如¶
金氈車開幕望陵樹綵茟襞牋聽苑禽一時刎頸空来送中¶
路贖骸還掩慟收魂召魄秦地愁詭姓蔵身楚郷夢古今侠¶
者天下聞當風𤁋血即功勲手摽長劍重死許薄命佳人涙¶
零雨¶
　　東夷倭人小摺曡畫扇子歌¶
東夷小扇来東溟粉箋摺疊𩔖鳯翎微飈出入揮不停素繪¶
巧艷含光熒銀泥蚌淚移杳冥綿屏罨畫&KR0262;紅青皓月半割¶
蟾蜍靈𬗋雲暗惹鮫魚腥徐市子孫附飛舲奝然家世雜&KR0394;¶
經文身戴弁舊儀形對馬&KR0376;景兩浮萍殊方異物湏陳廷富¶
賈巨舶窺天星祝融&KR0821;火時𫠦丁島濵賣箑送清泠白龍浸¶
<pb:KR4d0501_SBCK_002-18a>¶
皮暑欲醒玉階涵水夜撲螢蓬莱僊人降輜軿扶桑繭&KR0093;結¶
綵綎祖洲芝草釀緑醽穹龜巨黿動遭刑海神惜寳轟雷霆¶
鄙夫卧病臨虗扃蒲葵百柄稱使令冰&KR0308;蔗液但滿缾石榻¶
&KR0013;髪氣自寕新羅一念終飄零塗&KR0113;雉尾吾何銘¶
　　題晉劉琨鷄鳴舞劒圗¶
我行洛陽大道邉一雙蒼鵝飛上天惜㢤春水御溝去化作¶
胡児飲馬泉前山鷄鳴夜&KR0082;半古劒随身舞&KR0466;&KR0333;白光&KR0849;躍¶
騰雪霜神氣龍蟠貫星漢望中沙漠衣正寒舉手傎倒髪衝¶
冠鹿盧蹻動即千里蘭子戲成徒七盤人生豈無志事往僅¶
有淚疲兵獨困守𠟵虜翻強鷙孔融才踈不&KR0085;多𡊮紹衆盛¶
空黄河代公圡地仍同患叚國風塵謾助戈世間壮士但老¶
死凍鐵沉理何䖏使千秋萬&KR0010;青金虬恨不鑄淂劉并州¶
　　讀書¶
<pb:KR4d0501_SBCK_002-18b>¶
我病乆不出滿床攤我書困仍枕書卧醒即味道&KR0254;上下千¶
百載纍然猶貫珠夏啇既相囙秦漢漸不如辭華日已勝理¶
義㡬精麄但要務真實何心成蠧魚古人有精力常&KR0082;開廣¶
塗聖文尚埃滅鉛槧寕復餘誰歟志氣銳或者事功趍數行¶
史家帋随作黄土墟吾誠不及此矯首歎以&KR1187;撥書寘床上¶
𫠦愧為世儒¶
　　飲酒¶
昔我不觧飲病来持一觥一觥亦巳醉二竪敢相攖忽然秋¶
毫大况乃泰華&KR0127;豈其隂陽&KR0085;妄使龍乕争氷蠶氷為山火¶
䑕火烘城一元本同氣萬物却異情機𨵿有大運禀受通群¶
氓轉移苟不定顛倒尚何營百年定㡬時愁賦空餘聲跰&KR1271;¶
起自鑒面目吁可驚試攀松樹枝復攬芝草莖但當盡此酒¶
不在學長生¶
<pb:KR4d0501_SBCK_002-19a>¶
　　黄布幬歌¶
呉中女児工治莎織成黄布䡖綺羅裁為黄幬四角起覆我¶
病體清&KR0565;多平生受用白木椀人叅草席團花錦長吟或似¶
閑攻戰大𨼆全勝好官品上天下地我中央崐崘海水瀉四¶
傍南通炎丘日色熾北委寒壑凝冰霜彼㦲寒凍此炎燬穿¶
透皮膚蒸骨髄招徕獨鶴風有聲掃𨓆群蚊月如水流金爍¶
石况可&KR0969;磨牙吮血尚呶呶心煩欲待竹奴熨背痒詎淂麻¶
姑㧓我曽無術䕃天下天如穹廬盖四野困来一覺少行人¶
夢過十洲猶走馬君不見黄布幬昨日夏去今日秋珎重少¶
𨹧詩語在㣲軀此外更何求¶
　　夜觀古樂府詞憶故友黄眀逺眀逺曾作樂府考録漢¶
　　魏晉宋以来樂歌古詞¶
憶昔黄君羙如玉老屋青燈雨間宿起翻案上竒佹詞前後¶
<pb:KR4d0501_SBCK_002-19b>¶
千年樂家曲予方弱冠學謳&KR0084;去問詩騷法若何偉兹欲&KR0071;¶
三百五佗盡蝦&KR0521;此蛟鼉就中齊代及秦楚巾拂鞞鐸争𫝊¶
譜清商雅部粲然文&KR0016;吹簫鐃䧺者武心力涵泳到手力抄¶
撮来口力有白醭目力無纎埃時時弄筆便著句花木禽魚¶
古今趣北岸垂綸楊栁枝東鄰著&KR0282;櫻桃樹自此相逢二十¶
春一朝門巷閴生塵淺殯蓬虆凍螘嘬荒廬𡨜寞妖狐嚬人¶
世夲無金石夀蕳編零落安能乆藝文著錄數百家一二僅¶
存誰不朽一二不朽終峥嶸歳逺寖&KR0178;山淵平嗟君尚愛古¶
樂府夜半松風知此聲¶
　　觀唐沈玢續仙𫝊¶
手展仙書向此朝起予俗病對芭樵室間半夜雲璈動嵓縫¶
千年雪髄消閑說茅龍&KR0016;太白賸聞木鶴降仁嬌秦車漢輦¶
窮天下望断蓬莱併𡨜&KR0705;¶
<pb:KR4d0501_SBCK_002-20a>¶
　　華山仙子𬗋&KR0093;盛露嚢歌¶
華山西望屹蒼空甘露曉降栢葉中紅繡&KR0093;嚢挹在手赤松¶
鶴馭翩長風太平天子千秋莭花萼樓前百&KR1824;撤黳珀含光¶
映凍酒𬗋霜結液涵甜雪問嚢&KR0052;緯何𫠦成桑洲&KR0345;繭五色¶
眀問嚢嘘吸何𫠦似柏觀銅掌&KR0936;髙莖誰歟獻螢弄煇㸌或¶
者貢雲合溟漠神仙可學僅沾濡壽禄無期還咲樂古来服¶
食乃若兹一掃&KR0126;濁餘肝脾啖蛤踞龜何䖏覔伐毛洗髄到¶
今疑秋月泓泓露泚泚華山玉&KR0308;起人死彼㢤醉胡彼渇羗¶
朱顔緑髪安淂常¶
　　諸暨張敬仲家有太一真人蓮葉舟及海上人槎二畫¶
　　軸胡&KR0098;文題予亦效作二首&KR0009;之¶
華山青蓮揺上清白玉巨藕浸碧泓太一真人来降精黄鬚¶
紺葉浮滄瀛手披素書悄無聲坐喝眀月逆雲行蓬莱駕羽¶
<pb:KR4d0501_SBCK_002-20b>¶
飊風&KR0127;宛渠乗螺島雪縈芰荷裳衣挾仙瓊魚鱉媵御神媧¶
迎大㳺小㳺按層城君棊臣棊鎮威獰九宫五福莽縦横祠¶
官&KR0113;爼靈爽呈閟殿留鏁光嶽争欃槍遁芒天路平蛟龍捧¶
跌溘上征夘金校讎欎萬嶸藜杖吹焌奪目睛扶桑暘谷曉¶
曜頳龜臺石室暮飛霙東公西毋擁廻旌望中滅沒曶若驚¶
海祗稽首西南傾&KR0154;不&KR0025;之學長生¶
瑯琊臺上望海門西厭澒洞尋河源神濤八月&KR0269;復吞靈槎¶
萬里擁蛟黿風&KR0197;雨蝕硬輪囷苔葑枝莭蟲蟻根海人愛竒¶
&KR0191;飛掀瓊纓玉弁秋&KR0813;繙乾糒熟脯&KR0010;饔飱黄龍叱作蝘蜓¶
犇天呉㧞首懼却蹲前竀倒景放光燉髙攀鐵鎻拓藩垣彼¶
牽者牛孰烏犍彼織有女孰嬋媛箕斗龜鼈蕩若噴雷公霹¶
&KR0748;慘無魂老石支機𩔖瑶琨客星犯漢極怪惛周伯蓬芮㦄¶
刼存剛飊浩氣蕩尓痕上帝馮怒罪厥閽叱下直瞰扶桑&KR1680;¶
<pb:KR4d0501_SBCK_002-21a>¶
蜀荘大𥬇手欲捫及早來歸到崐崘¶
　　憶&KR0009;方子清時子清乆㽞呉中¶
一别嗟何䖏相思撫舊蹊月眀施瀨圵雲起蠡巗西䟦渉舟¶
車動過&KR0025;笈篋携隣光囙借燭道味肻吹虀好學螢分照論¶
交䧹擇栖丘園心薜荔海國氣鯨鯢卷帙籖翻蠧謳吟硯彂¶
黳&KR0052;筌叅老易樂府錄鐃鼙治法推周稼淳風仰漢綈談玄¶
知野馬考字守家雞圡域標鞮象天圗辨煇䥴遺文多廢墜¶
妙契極端&KR0828;獨樹盤桓乆平蕪眺望低霜林紅玳瑁霧雨碧¶
玻瓈屏跡依狐兎銷愁對鷺鷖塵書投&KR0394;夾羙餉挈童觿槲¶
葉時遮峒藤梢或&KR0482;谿龍居瞡雪瀑乕路躡霞梯出入恒聮¶
&KR0209;追随㡬杖藜竹山香&KR0656;嶠花島繡湖隄尚義開黌始延儒¶
振席齊生徒&KR0113;棗䀯祭品授𦵔臡錦石看還數蒼松𠋣却題¶
吾伊朝屢集渾灝夜同稽自謂菖為歜人疑榖似稊中悁真¶
<pb:KR4d0501_SBCK_002-21b>¶
抑欝外物緫筌蹄&KR0010;序空流邁濤波益𢡖悽故&KR0129;寒擘繭䧺¶
劒滑膏鵜緑暎牽帆水紅黏曳屧泥娃宫&KR0107;鈿拾甫里茟床¶
齎鶴市&KR0084;喉引鱸郷鱠手攙吴趍&KR1118;粉黛越産購珠犀富業¶
連橙圃菑霖潰稲畦占歸仍浩渺結客重酸嘶彼此身如&KR0009;¶
叅商夣欲迷蓬飛甘掃&KR0100;桂落得通閨侠眼收丹電仙&KR0109;化¶
素霓貧期金埒騁賤許玉階躋病矣長憂痼閑㢤敢恨睽㨵¶
除須尓鑷磨刮更予箆本欲睎王貢兹猶慕阮嵆猖狂䟽奏¶
櫝輭弱謝畊犂習静求神悟超群畏俗擠清琴桒有鯉鉅弩¶
蹠非鼷教駕𫝊㘅轡觀隅識橑枅耡芝黧受謫抱璞跀聞蹄¶
性命縁窮&KR0294;功名属嬖奚悠悠鸞与鳯泯泯鹿將麑白谷今¶
安駟青霄古執珪毋寕枉𨼆&KR0483;&KR0605;苦䓁黔&KR0058;¶
　　椀珠伎¶
椀珠聞自宮掖来長竿寳椀手中廽日光正髙竿影直風力¶
<pb:KR4d0501_SBCK_002-22a>¶
旋空珠勢側當時想像鼻生葱宛轉向額栽芙蓉筯頭交筯¶
忽神駭矛葉舞矛憂技窮昔人囙戯存戒懼後人忘戒但戲¶
豫漢朝索撞險還愁晉世桮柈危不窹徘徘&KR0422;&KR0422;奪目睛欹¶
欹傾傾獻玉瓔滑涎噐&KR0025;龍堂出煇&KR1841;命与&KR0294;骨争君不見¶
王家大娘材藝&KR0376;勤政樓前戴竿折市人讙咲便喧城驚動¶
金吾白挺聲¶
　　宋度宗御書福王慶夀宮扇¶
漢家諸侯奉大統㑹稽故䘏王封重歳周甲子夀筵&KR0271;賔客¶
滿堂宮扇来掖庭嬪御侍圗史聖茟逡廵鸞鳯似清風外撲¶
龍阜花眀月中涵鏡湖水南國為家日巳微禮官考禮是邪¶
非前殿君臣朝玉笏後宮父子曳珠衣火徳盛時尚有扇金¶
商振䖏無兵戰兵頭老鐵化降雲扇底生綃沾淚霰自&KR0025;一¶
葬息婦原恨身不見孝崇園越州司户眉勝雪舊篋凄&KR0765;𨚗¶
<pb:KR4d0501_SBCK_002-22b>¶
忍&KR0003;¶
　　方景賢宋景濂夜坐觀吴中雜詩遂及宣和愽古圗為¶
　　賦此¶
壮&KR0010;何心老一&KR1704;東㳺飽食有江鱸詩宗鶴𦞃蜂腰體禮象¶
龍頭豕腹圗三士操琴知爾逹八公遺藥忍吾臞吴中勝䖏¶
多朋故話盡寒宵燎葉爐¶
　　寒夜憶呉伯雍摘阮&KR0009;歌¶
錢唐呉肅善四絃始平太守舊曲𫝊晉人風流百世後鏗我¶
手指抱𦞃前邹嶧孤桐斵羙玉神螭㧞首蟾嵌腹檿桑繭韌¶
氷色絲孔翠翎敷錦香褥一摘再摘秋風微三摘四摘秋月¶
&KR0656;頭輝五摘徘&KR0422;南國泣楚女歎湘妃六摘揄揚古調韶咸¶
象　聽来稀七摘八摘復九摘乾旋坤囬群龍百怪盡屏跡¶
髙如海門潮水飛劈㦄逺似天河瀉出大荒零數滴驟如昆¶
<pb:KR4d0501_SBCK_002-23a>¶
陽戰闘犀象乕豹股栗&KR0333;投橶緩似句曲燕飲雲璈洞簧宛¶
轉降瑶席恍&KR0006;清角惚流徴騶虞伐檀鏘以起悽&KR0006;&KR1389;鐘憀¶
韻泉折楊黄花空嗑然信㢤阮咸出入琴琶造此法豈用蓬¶
莱海上艤棹萬里求成連妙得伶倫律吕玄中玄粤&KR0025;東都¶
官大予洛陽焚燒到鐘簴杜䕫柴玉各有主宋識擊節餘歌¶
舞西朝荀勗親校来杜䕫舊律多不諧阮咸却趍太樂論新¶
律樂莭髙厲民風哀當時謂咸神觧勗暗觧土中玉尺短一¶
米古来成均雅樂竟沉沉𦍒爾故塚阮琴𫝊到今嗚呼今樂¶
與古樂辟雍老儒悲&KR0376;學桑濮巴渝日巳繁翕純皦繹俱緜¶
邈南風乆不生鳯皇乆不鳴歛君四絃我耳清天下耳根無¶
正聲¶
淵頴吴先生集卷之二¶
<pb:KR4d0501_SBCK_002-23b>¶
