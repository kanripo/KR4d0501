# -*- mode: mandoku-view -*-
#+TITLE: 淵穎集
#+DATE: 2015-09-23 10:26:43
#+PROPERTY: JUAN 11


　　石塘先生胡氏文抄後序¶
鄉予甞見永康先生胡公錢塘寓舍每嘆古今道術之
異及¶今覽其所論著則尤得其父兄淵源師友講習是
非取舎之¶或不同者盖自近世周邵二程始推聖賢理
數之學以淑諸¶人然而學者秘之則謂其學之所出者
<pb:KR4d0501_WYG_011-1b>
逺有端緒不言師承¶而今説者乃稱濓溪之所授受實
本於夀崕佛者之徒先生¶至為論辨以著明之曽不容
喙是殆當世士君子之所深感¶者也夫以周程理學之
盛而邵之數學且不能以並傳於¶是朱子乃以東都文
獻之餘一傳於閩之延平而又兼講於¶楚之嶽麓誠可
謂集濓洛諸儒之大成矣當是時也二陸復¶自奮於撫
之金溪欲踵孟子曽不以循序漸進為階梯而特¶以一
超頓悟為究意今則至謂朱為支離陸為簡易必使其<md:KR4d0501_SBCK_011-1b>¶
<pb:KR4d0501_WYG_011-2a>
直見人心之妙而義理自明然後為學自謂為陸實即
禪也¶故曰世之學者知禪不知學知學不知禪是豈深
溺乎異端¶外學之故而遂誣其祖乃舉堯舜以來七聖
相授洙泗以降¶四子所傳道而悉謂之禪耶惜乎予年
甚少僅得一再見焉¶而不得親叩其詳也雖然春秋戰
國之世聖人不作處士横¶議天下之雜治方術者不為
不多是故老與易並稱儒與墨¶並譽世之學者或欲援
儒而入扵彼推彼而附於儒卒無益¶也然亦用是而日
<pb:KR4d0501_WYG_011-2b>
雜矣流及後世秦謂方士儒漢謂治黄老¶者儒晉王弼
遂用老氏之説以注易唐韓愈至謂孔墨之道¶同道不
同則不足以為孔墨然而佛者徒以西方之化人暴入¶
中國言語之不逹被服之不合趨向之不正而今乃欲
一混¶而大同之不㡬於蕩然而無辨矣哉必也天下人
心之義理¶無古今無彼我無華夷無内外雖欲一混而
大同之亦可也<md:KR4d0501_SBCK_011-2a>¶此其道術之所在苟或不契於古之聖
賢則其所以召夫後¶世之嘵辨讙咋者不能遽已先生
<pb:KR4d0501_WYG_011-3a>
曽不此憚而直以此道為¶己任又著明之予殆不可得
而妄測者也夫自江左始平上¶即遣使重選南士之賢
者士之一時幸脱兵燹擾攘城郭墟¶莽之後當天下大
定懐才抱藝不肯一出而少試焉是亦終¶於㓗身亂倫
而已矣先生盖自宋季為渝州人因得陪四川¶大幕府
末議號稱南中八士及宋内附或以先生姓名薦遂¶召
見意謂先生且大用復出而教授廣陵凡歴數任僅爾
沒¶沒於州縣之下僚不至甚顯然觀其所至教士也必
<pb:KR4d0501_WYG_011-3b>
曰嚴恭¶寅畏其教民也必曰孝弟忠信此其道術之正
仕處之合文¶章之懿政事之著誠有大勝於今人而且
不後於古人是豈¶苟然之故而遂已者哉當予初見先
生時先生甞語予面膚¶黒而多䵟唇齶掀而不閉䵟則
無澤不閉將失氣無澤而又<md:KR4d0501_SBCK_011-2b>¶失氣匪夀徵也爾曷不閉
汝氣而後瞑且爾獨不見爾家甕¶之盛酒者乎夜甕或
不覆則酒旦失味而不中飲汝之失氣¶亦猶是也予固
疑先生或得乎攝生養氣之道者及予自燕¶南還予又
<pb:KR4d0501_WYG_011-4a>
與鄱陽董仲可㑹稽方九思福唐高驥生建安虞¶光祖
及金谿傅斯正五六人者再見先生先生則且指語予¶
曰世之觀人者自夫出處進退用舎得䘮之際有定論
矣爾¶等得無頗有怨尤者乎傅之曽祖父本學於陸亦
喜談陸者¶自近年科舉行朱學盛矣而陸學殆絶世之
學者玩常襲故¶尋行擿墨益見其為學術之弊意者其
幸發金谿之故櫝而¶少濯其心耶曽不數年而先生竟
以衣冠沐浴端坐嗒然而¶逝¶泣不能自已嗚呼臨長川
<pb:KR4d0501_WYG_011-4b>
而後嘆逝者尚可得耶尚可得¶耶<md:KR4d0501_SBCK_011-3a>¶　　范氏莛篿卜法序¶
莛篿卜法者本楚越間小術也自楚屈原始稱有莛篿
之卜¶越相范蠡頗有其書然今特類後世術者所託要
之亦必古¶有此法矣當卜時自其所向得草木枝初不
計多寡左右手¶一縱一横揲之以三而數用其仂然後
一時之吉凶從違休¶咎福旤立可見者逹賢君子或棄
之而不道或時有可采是¶豈所謂楚人鬼而越人禨者
<pb:KR4d0501_WYG_011-5a>
乎盖昔越相范蠡曽與大夫文¶種事濮上計然計然世
所號文子者也而蠡種實為楚人而¶徃仕越悉通天地
隂陽之紀察日月星宿之㑹明鬼神幽顯¶之理逹龜筮
鈐决之奥治國臨政謀敵用武莫不如其所願¶欲越以
霸强何蠡種之能有以盡乎其術也予甞考之大抵¶本
出於太一六壬𤣥女遁甲風鳥雲氣之道越王勾踐宦
呉¶呉將赦越蠡占則曰王問喜時日加戊時加卯功曹
為螣蛇<md:KR4d0501_SBCK_011-3b>¶青龍在勝先是謂時尅其日用又助之事不利
<pb:KR4d0501_WYG_011-5b>
而有傷已而¶子胥諌不果赦及越王勾踐歸國越既沼
呉而蠡去種占則¶曰王勿追蠡蠡去時隂畫六陽畫三
後入天一前翳神光是¶謂𤣥武天空無有止者言則死
視則狂已而蠡去勿復追呉¶越春秋具載其事而史記
特推蠡種之術乃出於計然然自¶越王勾踐之還臨明
堂悉練時日又類後世五行堪輿叢辰¶等家脱有不合
則指為事犯玉門初未審所謂玉門者果何¶術也呉越
春秋盖輯於東漢趙&KR0747;或時漢季頗以天文䜟緯¶九宫
<pb:KR4d0501_WYG_011-6a>
八卦占候之書為内學而&KR0747;自以説勦入之歟不然¶史
記之言隂陽多忌諱而太詳者蠡種毋乃酷似之歟是
故¶世之學為天目計神孤單閉杜奄迫闗格制客主别
勝負之¶術者每託於蠡而行之莛篿之卜特其細也然
則陽至而隂¶隂至而陽陽節剛强而力疾隂節安徐而
重固又且㳺觀乎<md:KR4d0501_SBCK_011-4a>¶天地四時贏縮進退以為常是豈但
古之善用兵者為然哉¶雖一恒人之欲卜其動作云為
亦不過此而已夫然故微而思¶慮之所形著而言行之
<pb:KR4d0501_WYG_011-6b>
所發至以天地之靈變鬼神之幽賾¶而吉凶悔吝来若
有應焉誠有不容揜其偽者雖微端龜¶正䇿旋式布棊
人心之皎然常足以先知而預定矣又况逹¶賢君子出
入起居浩乎與天同運發號施令窅乎與神俱化¶然且
不能不假是以示諸人也莛篿之細時有可采豈謂其¶
果足以盡乎天人之道者哉雖然越王勾踐之隂謀譎
術苟¶他無所徴纎毫𤨏末類出於隂陽時日之占而後
用事吾猶¶恐其未必致霸必也五榖蓄金銀實府庫滿
<pb:KR4d0501_WYG_011-7a>
兵甲利然後用¶是以定王心之疑動越民之所欲報讎
而威敵者則庶㡬焉¶是故今一恒人之所卜雖以民俗
間小事亦必天地之氣應¶與人事相參乃可以見其成
功不然則龜為枯骨蓍為朽幹<md:KR4d0501_SBCK_011-4b>¶猶不必泥况莛篿之細
者哉予具録之又足以通知古之多¶異術矣¶
　　唐律刪要序¶
予甞讀唐律每患其繁賾難省故頗刪其要且務觀乎
古今¶立法之淺深用刑之輕重又從而序論之曰夫古
<pb:KR4d0501_WYG_011-7b>
者先王之¶治人也以徳而輔之以刑後世之治人也徳
則不足而惟刑¶辟之是用春秋傳所謂三代之衰然後
制刑者也自戰國之¶世魏李悝始造法經商君受之以
相秦及漢悉踵秦故歴代¶相因至唐則又承隋開皇之
律是盖唐律本隋漢律本秦其¶實一出於戰國李悝盗
賊囚捕之緒餘而已不復二帝三王¶忠厚哀怛刑期無
刑之本意矣然以秦之為秦焚滅先代之¶典籍坑僇儒
生猜鷙强暴嚴戾刻深而詔天下學法令而師¶吏惟隋
<pb:KR4d0501_WYG_011-8a>
則亦庶㡬近之而任法者也盖當秦之時孔子沒而<md:KR4d0501_SBCK_011-5a>¶異
端起處士横議而説客妄售其所自為術是非矛盾紛
盭¶相勝然秦方遺仁恩尚首功而儒者又不入冝其一
意任法¶用吏以為治若夫隋氏之初江左齊梁貴淫靡
代北周齊習¶蕃夷天下幸歸於一而風俗未淳朝廷議
政之臣類皆俗吏¶米鹽之徒苛刻煩碎未甚有紀故隋
且惡其連篇風雲滿篋月¶露華而不實者而猶未甞識
夫儒者之真亦冝其一意任法¶用吏以為治孟子盖曰
<pb:KR4d0501_WYG_011-8b>
言非禮義謂之自暴吾身不能居仁¶由義謂之自棄秦
則不知儒而不用非自暴歟隋則不知真¶儒而不得用
非自棄歟是殆秦之任法雖暴於隋而隋之任¶律則猶
襲秦之故智而或過焉者也夫以秦隋惟吏之是師¶法
之是徇自謂其法律之宻督責之峻可以肆其鉗制束
縛¶之術於朝廷之上故甞以一人狙詐猜忌之心而盡
疑天下¶至於衡石程書衛士傳餐而日有不給及觀其
所以為效秦<md:KR4d0501_SBCK_011-5b>¶則始皇東廵西狩而郡縣之供調不聞不
<pb:KR4d0501_WYG_011-9a>
足隋則文帝黎陽洛口¶倉庾豐盈而其後猶足以聚數
百萬之盗賊而不盡誠可謂¶極其盛者雖然闗東之祻
至有土崩瓦解之勢而一切誘為¶䑕竊狗偷之盗而不
欲聞曽不旋踵而二代之亡若出一轍¶是何徳化之不
足而刑辟之是用者遂致然哉然而漢以寛¶仁攟秦法
唐以仁義變隋律盖欲一返乎秦隋之所為是故¶漸仁
摩義淪肌浹髓必也儒者為能究之誠有不在乎俗吏¶
持簿書急期㑹務筐篋者之所能測識此其創立國法粉
<pb:KR4d0501_WYG_011-9b>
飾¶朝章雖若有媿於二帝三王忠厚哀怛刑期無刑之
本意至¶於後世杜張之深刻來侯之羅織戕𠞰民命傷
蹶國脉無所¶不至然猶幸其本根節目之正者尚足以
維持調護乎天下¶之故而不極於亂於是馬鄭諸儒曽
以文律而章句之長孫¶無忌等十九人亦已因律文而
作疏義或從或苹或損或益<md:KR4d0501_SBCK_011-6a>¶且酌其中要非苟然而遂
已者故漢嘗引經以斷獄而深得¶夫法律之本唐則每
以書判㧞萃取士則猶使之知有法律¶之實而不為空
<pb:KR4d0501_WYG_011-10a>
言此殆儒者用世之功天下致治之效將萬¶一乎先王
明刑弼教之餘而固非秦隋任法用吏之世可遽¶及也
嗚呼古今立法之淺深用刑之輕重悉已具見乎此儒¶
者何甞不知吏而吏則不可不通儒尚徳化者何嘗不
任刑¶辟任刑辟則不可不務乎徳化者也是盖漢唐之
所以得秦¶隋之所以失誠可為後世之龜鑑矣¶
　　儉解¶
史有言周高祖儉者高祖常服布袍寝布被詔天下庶
<pb:KR4d0501_WYG_011-10b>
民以¶上惟聽衣綢綿絲布圓綾紗絹綃葛布九種餘悉
禁之予謂¶高祖未甞知儉未甞知禁者也夫古之長民
者欲齊其民於¶是國有異服之禁必使其衣服之不貳
而從容有常然而齊<md:KR4d0501_SBCK_011-6b>¶王之衣紫鄒君之長纓舉國皆從
而效之且至去衣紫斷長¶纓而後止髙祖之意固是也
乃以人主之至尊至貴布袍布¶被自同於庶民而矯誣
於當世乎然自元魏周齊之際兵戈¶日尋民物虛耗高
祖且欲以一儉率先天下使凡奢侈過度¶者皆有厲禁
<pb:KR4d0501_WYG_011-11a>
則國家之經費民庶之藏蓄可以日趨於富盛¶而無有
不足可謂善矣誠求其如王者之政是猶未得其本¶之
説也夫以天下九州之廣生齒之衆今之世去古逺甚
然¶而國家經費之務常若不給民庻藏蓄之資亦或蕩
然無所¶贏餘上固不容不以儉化其民而民亦當以儉
而自化雖然¶未也當國初時始得河北即議宣課銀絹
之數河南猶未下¶及下河南而江淮呉楚實為財賦貢
輸之淵藪猶未能𨽻度¶支命將出師運芻餽粟宜若晝
<pb:KR4d0501_WYG_011-11b>
夜馳驅民人困戹不能供億¶然亦未聞上下以是而不
足天下一統六十餘載經費藏蓄<md:KR4d0501_SBCK_011-7a>¶兩無其實又何獨異
乎國初之時哉夫漢自文景富庶之餘¶孝武承之而益
以侈大東征西伐則有費修郊祀求神仙則¶有費興土
木造宫室則有費廵㳺般樂則有費卒使言利用¶事之
臣疲民蠧國海内空虛及其末年始欲務農重穀以救¶
之亦幸而有此爾當今之世一遵祖宗之成法邉境無
矢鏃之¶警宫庭無丹雘之飾嵗時常祀亦未始欲講封
<pb:KR4d0501_WYG_011-12a>
禪而虗務般¶㳺也然而山林藪澤土力之所産茶鹽酒
醋民業之所資一¶皆日増月羡絲分縷析而悉輸於上
西域之羊馬雲南之氈¶罽青齊之絲纊江淮之粳稻又
皆畢入於天府而無所闕夫¶何大家亡資中户破産小
民嗸嗸曽無衣食之所國家上下¶終未得如文景之富
庶豈或猶有類夫孝武之空虚者乎當¶是之時上欲常
服布袍寝布被以一儉而化之且未能化又¶從而務明
上下服色之禁自以為髙祖之良法善意得行於<md:KR4d0501_SBCK_011-7b>¶天下
<pb:KR4d0501_WYG_011-12b>
孰禁之哉譚大夫之詩曰西人之子粲粲衣服舟人之¶
子熊羆是裘是故奢侈不法每形於上杼柚其空日困
於下¶人主不是之思乃欲自若其身而徃敦天下之俗
且曰吾以¶一儉率先天下是墨子之道也墨子之道是
豈聖人君子之¶所得為哉吾故謂高祖未嘗知儉未嘗
知禁者是猶未得其¶本之說也世之議者每究其本盖
曰國家經費之務必在於¶抑横政而節用民庶藏蓄之
資必在於修農事而重榖君民¶上下貴賤一體貧冨相
<pb:KR4d0501_WYG_011-13a>
因感之而民不徒於從化制之而民¶不徒於知禁者盍
亦反其本矣昔者齊宣王出獵於社山父¶老十三人勞
王王曰父老苦矣謂左右賜父老田不租賜父¶老無徭
役閭丘生獨不拜宣王恠之閭丘生曰臣聞大王來¶㳺
來勞大王願得所欲於大王今大王賜臣田不租是倉
廪¶空虛賜臣無徭役是官府無使非臣所敢望也臣願
大王選<md:KR4d0501_SBCK_011-8a>¶良富家子有修行者以為吏平其法度春秋冬
夏振之以時¶無煩擾百姓則臣可以少得所欲焉嗚呼
<pb:KR4d0501_WYG_011-13b>
自高祖之良法善¶意行於天下又必實之以閭丘生之
一言則天下郡縣之¶間選㢘絀貪平法薄賦且將以是
為抑横政修農事之本焉¶是謂知本是即孟子所謂無
仁政不能平治天下者也是即¶吾所謂王者之政也作
儉觧以通之¶
　　春秋傳授譜序¶
春秋之道本於一離為三家之傳又析而為數十百家
之學¶學日夥傳日鑿道益散天下後世豈或不有全經
<pb:KR4d0501_WYG_011-14a>
乎亦在其¶人而已矣自孔子沒七十子言人人殊公榖
自謂本之子夏¶最先出左氏又謂古學冝立諸儒生從
史文傳口説&KR0589;相授¶受彼此若矛盾然自是學一變主
公羊者何休主榖梁者范¶甯主左氏服䖍杜元凱或抒
已意或愽采衆家盖累數十萬<md:KR4d0501_SBCK_011-8b>¶言自是學再變公榖微
左氏乃孤行不絶説者曽不求决於¶傳遂専意於訓詁
江左則元凱河洛則䖍自是學三變間有¶一二欲考三
家之短長列朱墨之同異力破前代専門之學¶以求復
<pb:KR4d0501_WYG_011-14b>
於先聖人義理之極致咸曰唐啖趙氏自是學四變嗚¶
呼言春秋者至於四變可以少定矣予嘗觀漢初傳公
羊者¶先顯自胡母子都以下得二十四人次傳榖梁自
申培公而¶下得十五人左氏本於國師劉歆未立博士
故傳之尚少而¶東漢為盛東漢以降學者分散師説離
析非徒捨經而任傳¶甚則背傳而從訓詁嘵嘵讙咋靡
然趨下夫學本非不同本¶非不一而末異乃若是此其
欲抱十二公之遺經悲千古之¶絶學發明三家之傳而
<pb:KR4d0501_WYG_011-15a>
去取之者誰歟然予悉得而譜是者¶四變之極也四變
之極必有能反其初者唐啖趙氏盖甞有¶是志矣繼之
者又誰歟古之人不云乎東海西海有聖人出<md:KR4d0501_SBCK_011-9a>¶焉此心
同此理同也南海北海有聖人出焉此心同此理同¶也
自其此心此理而諗之古之人有與予同者乎不同者
乎¶同者然乎不同者然乎此其沒世而無聞者多矣顯
焉者譜¶於此也盖昔唐韋表微曽著九經師授之譜且
以譏學者之¶無師嗚呼人師難逢經師易遇然今經師
<pb:KR4d0501_WYG_011-15b>
猶有不可得而遽¶見者矣則吾是譜之作又豈徒在表
微之後乎¶
　　春秋世變圖序¶
古之言春秋者自漢至今亡慮數十百家大道之行天
下為¶公一以理斷之而已猶未足究當世盛衰離合之
變而權之¶者也雖然孔子嘗論之矣天下有道禮樂征
伐自天子出天¶下無道然後諸侯大夫得以専而用焉
逆理愈甚則其失之¶世數愈速此非通論天下之勢也
<pb:KR4d0501_WYG_011-16a>
春秋之勢也然而欲論春¶秋之理者不外此矣公羊子
盖深有得於理勢之相須且曰<md:KR4d0501_SBCK_011-9b>¶所見異辭所聞異辭所
傳聞異辭而漢之學者特昧昧焉乃¶設孔子高曽祖父
之三世以制所見所聞所傳聞之治亂春¶秋非孔子家
牒也特以是究當世盛衰離合之變而權之者¶也盖昔
陳恒之弑君孔子請討之左氏記其言曰陳恒弑其¶君
民之不與者半以魯之衆加齊之半可克也程子非之
盖¶謂孔子之志必將正名其罪上告天子下告方伯乃
<pb:KR4d0501_WYG_011-16b>
率與國¶以討之至於所以勝齊者孔子之餘事耳豈計
魯人之衆寡¶哉夫以理言魯為齊弱乆矣孔子非不知
魯之未必勝也務¶明君臣之大義以討天下弑逆之大
惡因是足以正之周其¶復興乎若以勢言周室衰矣晉
霸微矣魯又弱國也陳氏世¶掌齊政民私其徳必處人
倫之大變天理之所不容於是舉¶吾全魯以繼之則齊
之罪人斯得矣是故弑君之賊法所必¶討者正也専國
之姦勢亦有所未易討者然必有以權之者<md:KR4d0501_SBCK_011-10a>¶矣人孰不
<pb:KR4d0501_WYG_011-17a>
曰事求可功求成是取必於智謀之末也聖人不¶如是
也嗚呼自王政之不綱而後有霸自霸圖之無統而後¶
無霸人情事變雖未甞出於一定惟理則無有不定此
古之¶學春秋者所以率論理而不論勢也自今觀之天
下之勢在¶是春秋之理則亦隨其勢之所在者而見之
春秋之初世去¶西周未逺王室猶欲自用焉下及中世
齊晉二霸相繼而起¶則霸主從而託之耳至其末年王
不王霸不霸秦楚弄兵大¶夫専政是戰國之萌也而世
<pb:KR4d0501_WYG_011-17b>
變亦於是乎極公羊子所見異¶辭所聞異辭所傳聞異
辭盖深有得於理勢之相須者此也¶漢之學者且曰隠
桓逺矣孔子則立乎定哀之間耳逺者亂¶近者治聖人
所以成一王之法也此豈求其説不得而强為¶此論者
哉又幸因其有是而後世得以推其當世盛衰離合¶之
變與夫聖人之權者先儒盖曰有隠桓莊閔僖之春秋
有<md:KR4d0501_SBCK_011-10b>¶文宣成之春秋有襄昭定哀之春秋此三者豈非公
羊子之¶遺説哉然則予之所以圖是者非私見也非鑿
<pb:KR4d0501_WYG_011-18a>
説也公羊子¶意也孔子意也¶
　　春秋舉傳論序¶
黄子讀春秋者四十年老而不倦嘗著春秋舉傳論一
編屏¶除専門搜剔傳疏使之一歸於是然後止盖昔者
聖人之作¶春秋也筆則筆削則削咸斷之於聖心高弟
如㳺夏且不能¶以一辭賛焉公羊榖梁乃謂得之子夏
文多𤨏碎語又齟齬¶要之二氏皆未成書特相授受於
一時講師之口説者謂孔¶子當定哀世多微婉其辭復
<pb:KR4d0501_WYG_011-18b>
秘不以教人故諸弟子言人人¶殊異然自孔子後一廢
於戰國嬴秦之亂漢初學者區區収¶補意其焚殘亡脫
之餘不藏之屋壁必載之簡冊非徒出口¶入耳而已又
况春秋之文數萬獨以口相授受庸詎知不有<md:KR4d0501_SBCK_011-11a>¶訛謬者
乎濟南伏生治尚書上使掌故晁錯往受之僅一女¶子
述其老耄之語世謂生齊語齊語多艱澁故今書文亦
難¶屬讀然古人之作書者非齊人也奈何若是是則公
羊齊學¶榖梁魯學非二氏誤也學二氏者誤也且孔子
<pb:KR4d0501_WYG_011-19a>
又何甞當定¶哀世多微辭哉苟曰微辭以辟祻春秋不
必作矣况定哀又¶孔子所見之世也自所聞所傳聞之
世一切褒之貶之且及¶其父祖當世而輒微之吾恐非
聖人意也聖人豈避嫌者㦲¶不然亂臣賊子僅誅其既
死篡弑奪攘無懼於當世是又豈¶吾聖人之意哉必也
春秋之作未始秘不以教人西狩之二¶年孔子卒矣論
語禮記諸弟子之問荅殆無一言以及之得¶其義者盖
寡矣然而左氏約經以作傳下訖魯悼知伯之誅¶在春
<pb:KR4d0501_WYG_011-19b>
秋後孔子卒已久或曰左氏魯人也或曰左氏楚左史¶
倚相後也若其説晉王接則謂别是一書意者當西漢
末與<md:KR4d0501_SBCK_011-11b>¶公榖二家争立慱士故又雜立凡例廣采它説以
附於經是¶豈左氏舊哉今黄子舉之皆是也昔者晉劉
兆嘗以春秋一¶經而三家殊塗乃取周官調人之義作
春秋調人七萬餘言¶夫調人之職掌司萬民之讐而諧
和之為春秋者亦欲令三¶家勿讐將天下之理不恊于
克一而後世之議且容其潜藏¶隠伏于胸中也何以調
<pb:KR4d0501_WYG_011-20a>
人為哉故唐啖助趙匡近世劉敞於¶傳有所去取咸自
作書而今黄子又嗣為之可謂聞風而興¶起者矣非必
曰此有所短彼有所長去其所短則見其所長¶者固可
取也不然盡去三家之傳而獨抱聖人之經且自以¶為
必得聖人之心者吾又不信也此則黄子之意也¶
　　孟子弟子列傳序¶
太史公孟子列傳首孟軻繼鄒衍奭淳于髠慎到荀卿
墨翟¶尸佼長盧子曰皆在孔子後荀卿可言也彼數子
<pb:KR4d0501_WYG_011-20b>
者不同道<md:KR4d0501_SBCK_011-12a>¶奈何同傳將以孟子寘諸戰國辯士之流乎
是又非不知孟¶子者也一則曰述唐虞三代之徳二則
曰述仲尼之意彼數¶子者亦有一於此乎當戰國之時
士多以㳺説縱横攻戰刑¶法之説行而時君猶欲好儒
自飾呉起戰士也乃以儒服見¶魏武侯武侯之子恵王
與齊宣王皆卑辭厚幣以聘孟子然¶徒切於事功卒以
迂緩不合人且謂其好辯而已儒墨並稱¶百家雜説渾
淆之矣豈太史公狃見而溺聞若是乎方其叙¶孔子世
<pb:KR4d0501_WYG_011-21a>
家進之與十二諸侯同列周本紀十二諸侯世家則¶又
皆書曰孔丘卒尊之也至矣及所載多左氏國語雜事
欲¶以明聖人多能聖人豈果以多能稱哉又作七十弟
子列傳¶則徒分裂論語問荅以實之餘徴家語弟子解
他悉無所徵¶是亦孟子列傳類也東漢趙岐始注孟子
其序曰孟子㓜被¶慈母三遷之教史不載今猶見故列
女傳且言孟子將去齊<md:KR4d0501_SBCK_011-12b>¶母老擁楹而嘆有憂色毋乃引
詩易詔之似與充虞路問時¶意同岐又曰有外書四篇
<pb:KR4d0501_WYG_011-21b>
文不能𢎞深今猶略見劉向説苑¶所謂人知糞其田而
不知糞其心者疑即性善辨中語若他¶事之逸者雖太
史公不能具知况後世乎盖戰國以儒自名¶者八家而
四家最顯子㳺氏子夏氏荀氏孟氏孟子學出於¶曽子
子思荀卿猶從而譏之曰世俗之溝愚瞀儒嚾嚾然略¶
法先王案往舊造説而不知其統我則異焉治則法後
王而¶已矣至於子㳺子夏亦曰是儒之賤者所重必仲
尼子弓子¶弓未審何人韓子曰仲尼弟子有馯臂子弓
<pb:KR4d0501_WYG_011-22a>
漢儒林傳商瞿¶受易仲尼瞿傳魯橋庇子庸子庸傳江
東馯臂子弓子弓與¶仲尼不同時又行事無大卓卓不
足以配孔子邢昺論語疏¶引王弼説逸民朱張字子弓
然弼説又不見有他據也要之¶孔子甞稱冉雍可使南
面且在徳行之科雍字仲弓盖與子<md:KR4d0501_SBCK_011-13a>¶弓同是一人如季
路又稱子路然也將荀卿之學實出於子¶弓之門人故
尊其師之所自出與聖人同列亦已浸淫於異¶端矣於
是孟子之沒者久所謂溝愚瞀儒正指萬章公孫丑¶之
<pb:KR4d0501_WYG_011-22b>
徒也荀卿在戰國號稱大儒猶同門異户者如此又况
鄒¶衍奭淳于髠墨翟以下諸子違離恠誕者甚矣何可
與同傳¶哉荀卿既死李斯用事孟子之徒黨盡矣悲夫
予故本太史¶公孟子列傳刪去諸子且益以高第弟子
萬章公孫丑之徒¶凡十有九人云¶
　　宋鐃歌騎吹曲序¶
自宋之南遷説者常欲復中原地盖謂大江之南東至
滄海¶西兼巴蜀而北以淮河為外屏然而禹跡所及但
<pb:KR4d0501_WYG_011-23a>
自蜀江而¶下文王之化亦且止行江漢汝墳之域不及
江南春秋列國¶無慮百數江南惟呉越楚三國楚之始
封蓽路藍縷以啟山<md:KR4d0501_SBCK_011-13b>¶林呉越亦斷髪文身披草萊以立
國大江以南半為山海險¶阻無人之地此天地之氣化
所以極衰於古而併盛於今也¶嗚呼世之迂者果不諳
國勢逹時務哉春秋之世呉最强越¶乗其敝而蹙呉越
王勾踐乃能無事於霸而自安於蠻夷及¶王無疆方聽
戰國㳺士之説而欲霸楚遂擊越而走之東盡¶呉故地
<pb:KR4d0501_WYG_011-23b>
北接齊韓魏之邉西壓巫黔中固大國也曽不旋踵¶又
一折而盡輸於秦子女玉帛犀兕材木終不足以抗秦
人¶天府陸海之饒矣當漢氏盛時江西一境人民户口
不滿六¶萬唐之中世江淮遂為財賦之淵嵗奉朝廷而
度支經費猶¶不能給自今觀之魚鹽米粟及牧飬灌溉
之利過於古乎¶抑不及也謀不審力不蓄兵不練財不
阜欲以空言復中原¶地不亦難乎盖昔景徳澶淵之變
上方以北兵深入兩河震¶動而不以嵗幣講和為虞是
<pb:KR4d0501_WYG_011-24a>
固欲捐銀絹數十萬匹兩而弃<md:KR4d0501_SBCK_011-14a>¶之苟安而已宣和京城
受圍未暇一戰已請和而納幣紹興¶再造不思其祻之
已成復踵而行之馴至完顔氏之大壊可¶以監矣開慶
鄂渚之虞且欲遵其覆轍卒以不及踐言而致¶滅宋之
祻自祖宗之世兵弱而不修於内財匱而復割於外¶此
其實已久敝矣當完顔氏大壊人孰不曰時可為機可
乗¶大河東北彼已委而去之闗輔以西隨以陷沒山東
十數郡¶奄為盗有宋之設施號令㡬若可行於青齊然
<pb:KR4d0501_WYG_011-24b>
彼以既衰就¶盡之國猶能遣使來督嵗幣遣兵直窺江
淮且不得以必勝¶之也况欲以是當西北方王之氣哉
當東都盛時每以天下¶貢賦之全而憂不足三司條例
青苗保甲害民&KR1500;國曽不之¶恤紹興以後國愈䠞財愈
匱山林原隰陂澤之所出一切毫¶計而縷數之至不足
自給東南民物之凋弊者極矣買公田¶造闗子亦猶三
司條例之遺也雖然亦何補哉此盖自守不<md:KR4d0501_SBCK_011-14b>¶能難與言
戰宋亦不復知有中原地矣故老云理宗在宫中¶甞被
<pb:KR4d0501_WYG_011-25a>
酒上芙蓉閣見淮上有黒祲十有餘年不散南偪江凄
然¶淚下已而彗星竟天灾異若此徒論春秋戰國時事
以鼓其¶説何世之迃也是豈國勢之不諳時務之不逹
者歟非耶武¶夷謝皋羽故廬陵文公客也於是本其造
基立極親征遣¶將東討西伐作為鐃歌騎吹等曲文句
炫煌音韻雄壯如使¶人親在短簫鼓吹間斯亦足以盡
孤臣孽子之心已嗚呼尚何¶言哉初漢曲二十二篇魏
晉又更造新曲十二篇但頌國家¶功徳不言别事大樂
<pb:KR4d0501_WYG_011-25b>
氏失職唐栁宗元﨑嶇龍城山谷之間¶亦擬魏晉未及
肄樂府今翺又擬夫宗元者也鐃歌自日出¶至上之囬
凡十二篇騎吹曲自親征至邸吏謁故主凡十篇云¶
　
　
　
　
　淵頴集卷十一¶
<md:KR4d0501_SBCK_012-1a>¶
<pb:KR4d0501_WYG_012-1a>
欽定四庫全書
　淵頴集卷十二
　¶　　　　　　　　　　　　元　呉萊　撰
　　桑
