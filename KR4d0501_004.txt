# -*- mode: mandoku-view -*-
#+TITLE: 淵穎集
#+DATE: 2015-09-23 10:26:43
#+PROPERTY: JUAN 4


　　古屏上宫人戱嬰圖¶
我愛古宫掖岧嶤凌碧空美人拂旦起殘月愁簾櫳小
鬟捧¶香立飄作烟霧濛弄嬰偶一笑舞鶴遽來同新花
正炫晝側¶手碎繁紅亦有雙蛺蝶踉蹡撲深叢豈其聖
賢書行墨曾未¶通儼然袍笏具意氣早稱雄云胡歉汝
<pb:KR4d0501_WYG_004-1b>
内但取華厥躬塵凝¶孔鸞扇繡&KR1370;鸚鵡籠紛紜争旗鼓
出入雜冠童凡諸戲玩物¶色色各論功太平忽已久天
地逥春風能羣禮序鴈絶妬詩¶歌螽常嗟汝齒壮得不
苦乃公却令十六院弗及少從戎心¶知一以痼鼻息徒
長虹世故多變易家居果癡聾惜哉歳月¶老千里吹蒿
蓬為撫腰下玦烏啼洛城東¶
　　粤山白鵲陳彦理同賦¶
粤山白鵲何毿毿今所驟見古所談滿地蓬蒿出復沒
<pb:KR4d0501_WYG_004-2a>
凡禽<md:KR4d0501_SBCK_004-1b>¶豈或同鳩䳺如何天然有此㓗直以日浴無餘黔
金精煉成¶向月窟縞夜飛過凌霜潭靈須駕河恍若一
静欲繞樹驚能¶三玉臼藍橋質已蛻霓裳水殿神猶酣
休徵不使畢弋得異¶羽未許樊籠諳&KR1167;耿終隨處士傳
音和盍趂彌陀龕鴻雁塞¶門但鄉北鷓鴣裸壤空思南
晉人禽經此或載蕭氏瑞志吾¶將參情知太古至徳世
謂巢可俯&KR1663;可探投詩與君且一笑¶&KR0273;勿緇涅令渠慙¶
　　夜聽楊元度說宣和内宴雜事
<pb:KR4d0501_WYG_004-2b>
北風吹庭柯秋士慘不恱頗懐炎徳衰一旦幅貟裂當
思付¶畀重但孕驕淫孽中宫日沈湎内伎增舞列聖人
自鳴筝丞¶相齊按節竒花入綱運法酒從流歠畫圖恍
有見帷薄知甚¶䙝亂寧逥波奉賦豈好色設君心既已
蕩國步驚欲蹶妖狐¶空獻顰倖䑕不塞穴坐令汴河冰
變作燕塞雪玉鉉乃一震<md:KR4d0501_SBCK_004-2a>¶金甌可無缺由來治亂間一
是興亾轍豐侯早著戒褒姒竟¶為厲乹坤獨不大甕盎
相起滅於兹聞十愆得不仰前哲
<pb:KR4d0501_WYG_004-3a>
　　寄喻國輔張宜之¶
手挾殘編只蠧塵山林著我最閒身槁梧可據瞑須熟
華黍¶雖亡補欲真危坐但看燈作暈逺游還覺臉生鱗
相思正是¶多風雨滄海無涯可問津¶
　　檢故庋得故洪貴叔所書李鐵槍本末寄洪徳器¶
天地昔未一朔南遂分疆中原久喪亂白刃皎如霜李
全本¶崛强手挾但鐵槍山東數十城叱作古戰場茫然
即斷指設¶誓如刳羊一朝與旌節正面將假王云何引
<pb:KR4d0501_WYG_004-3b>
盗賊遽爾升堂¶隍豈其弱能立當彼驕則亡日落山海
暗羣龍血𤣥黄陳安¶偶從晉侯景徒禍梁於人欲使詐
在國須謀長大福豈無妄¶佳兵終不祥誰令送死處竟
以抱甲僵漢盤忽已折周鼎那<md:KR4d0501_SBCK_004-2b>¶能常吁兹撫舊墨我涕
徒為滂俛仰千古意悲風嘯枯桑¶
　　讀漢武内傳寄戴仲游¶
我問學仙子神仙何所求翩然王母使特降五城樓白
雲起¶復㓕丹掖戒涼秋黄麟雜赤虎旌幟欝蚴蟉上元
<pb:KR4d0501_WYG_004-4a>
三角髻聞¶命亦來游玉女列左右容眸眄如流神光乃
上爥衆樂發空¶謳益易尚可化奢淫直難抽從知扶廣
受或用栢梁收五嶽¶形已秘靈飛籙仍幽毋將刳爾命
但欲返諸柔一洗狐鳥爼¶長辭蟪蛄丘向時恍有見方
士殊悠悠平凖暴海内發兵困¶遐陬琪花栖倒景瑤草
遍𤣥洲終成泄道要寖使增愆尤鄙¶夫忽自笑頽俗奚
其媮機闗出鬼蜮利欲生螟蟊崐崘一萬¶里得去那能
留為爾遣此什塵簮早須投
<pb:KR4d0501_WYG_004-4b>
　　同喻國輔題人温日觀蒲萄¶
佛者本西域蒲萄亦來西奈何此善畫無或渠所携我
曾考<md:KR4d0501_SBCK_004-3a>¶其故初與漢使偕上林乃有館葱嶺何須梯天時
自不同地¶氣忽以迷結子且磊磊縣藤更髙低先幾日
已露薄徳不及¶稽終令白㲲像逺從雙狻猊從兹故國
木伴爾禅家栖幽心¶恍有得爛墨研為泥宜哉一揮灑
遽若無町畦依稀可少辨¶變作天投蜺萬古空朔色南
山竟朝躋畫工尚逸品游戲徒¶筌蹄豈伊吾無人何往
<pb:KR4d0501_WYG_004-5a>
非耄倪豈伊吾無物桃李緫成蹊此¶皆外所産敢與中
州齊為爾撫此卷長歌欲驚嘶¶
　　歲晚懐戴子壽就寄翁君授¶
東南大海吹長波亂山幾曡堆嵯峨我所思兮欲如何
戴子¶謂我不我過四明學官列象儀書則稽古詩猗那
六經聖髓¶工漸摩倉頡字林考𨽻科青燈掛壁豈有他
黄虀苦澁餘醎¶鹺平湖沆漺足芰荷目力可及發詠歌
慈溪先生雙鬢皤小¶出乃為禮所羅曲臺淹中却不頗
<pb:KR4d0501_WYG_004-5b>
擩嚌道真得者多先生昔<md:KR4d0501_SBCK_004-3b>¶曾舉漢科我亦同徃超江河
仰窺天門光可劘豁然叱落千¶丈坡就中乖龍卧為梭
掀雲噴雹輸蛟鼉吕梁懸水無盤渦¶况肯遽數蟹與蠃
彼哉貧女凝秋蛾地窄袖短空傞傞郄鐘¶毁釡不必和
靈談鬼嘯衆所呵北行何有塵沒靴南歸詎可¶夢駱駞
一朝竟撤碼碯珂獨立吾今衣薜蘿芝飱竹飲皆沉¶痾
十載未復仍委蛇先生一再來揮戈坐將挾箸嘗其膰
大¶松偃蹇徒髙歌小草樂育尚菁莪清廟梁柱可堊磨
<pb:KR4d0501_WYG_004-6a>
萬世學¶術從丘軻文風自振祛煩苛士論况辨仡與番
分正句讀嗟¶吾訛丘園歲暮猶婆娑明當沐髮陽之阿
從公共飽天山禾¶更不去理墻頭莎¶
　　浦陽舊有明月泉久而不應今乃䟽道其源似頗
　　與弦¶望晦朔之間相為消長者遂作是詩¶
大區何渾淪元氣乃潜洩忽然為山水無往不融結遥
天偶<md:KR4d0501_SBCK_004-4a>¶一照厚地空餘冽盈將光共生涸與魄同滅𤣥機
自消長至¶理誰圎缺發揮雖有在窺測尚未决枯查曾
<pb:KR4d0501_WYG_004-6b>
幾棲斷洑遽中¶裂半倚嵐翠雲㣲通海潮雪昔人來推
求於此得表蕝虚亭¶奚其敞静甃獨不齧歳年竟悠逺
沙石漸填咽寧加䟽瀹功¶肯使見聞褻恍疑合圖經環
坐到稚耋倘非蟹投碕幾類鮒¶處轍纎纎浮晶彩湛湛
浸寥泬舊觀方爾還真源可吾&KR1247;争¶言彼月行豈為兹
泉設蕭丘胡長寒漢井或再熱逝尋白兎¶公直探神龍
穴狂歌水仙詞擊碎如意折¶
　　吉祥寺
<pb:KR4d0501_WYG_004-7a>
一昔逢寒食行吟採物華風生敲檻竹雨濕墮船花曲
塢青¶龍樹長灘白鷺沙囬看江上水直去到吾家¶
　　病齒¶
我生本多病一瘦恒踽踽試問玉隴君何為忍吾苦自
其初<md:KR4d0501_SBCK_004-4b>¶齔時排次已不伍每聞編貝如方朔僅虚語信哉
骨之餘所¶託車與輔舌神乃中居猶賴汝疆圉有身竟
攻殘元氣徒啙¶窳毋庸蠧斯蝕尚謂剛可吐尋常薄滋
味勢不勞吞咀麄殽¶及硬餅錯列空匕爼豈伊&KR0124;門樞
<pb:KR4d0501_WYG_004-7b>
不動固先腐軟糜幸能飱¶梨栗稀復睹我思天地間民
物總胞與爾自本屬吾安能遽¶秦楚齟齬或更生華池
仍發乳常摐真我師為說養生主今¶年吾壮强三十逾
六五更後三十年零落何足數起呼白驢¶公堇酒且酌
取誰歟劉師服髙詠聊戲侮¶
　　王滹南太山石室¶
我將呼巨鼇滄海欲掀播於兹玉鼎淪遽使金甌破兵
氛塞¶中原卦氣協大過誰封函谷闗便掃太微座長矛
<pb:KR4d0501_WYG_004-8a>
左右盤勁¶矢五十箇歌鳯幾能來跨騾吾得莝當其一
手麾豈止千夫¶和力須坼老拳事且居竒貨真儒雖有
材用武竟無佐青雲<md:KR4d0501_SBCK_004-5a>¶飛遐心白羽洒寳唾撫時乃紛綸
結客仍轗軻人生足窮通¶世故更弔賀熒然凍霧中仰
見明星大宜哉泰階平返汝雲¶壑卧專門尚吾醇致弊
徒爾蓌既為梁鴻逃復戹龔勝餓從¶知大耋嗟肯以淫
威挫抆淚且泣岐聞風猶起懦滹河自波¶濤石室今堀
堁寥寥紓我哀苦語不成些
<pb:KR4d0501_WYG_004-8b>
　　樓光逺出示先賢圖像及漢季石本雜碑¶
世人不好古我獨思古先居然圖像間得見古聖賢逺
之或¶千載近亦數百年精神果何在面貌猶爾妍凡民
一其生覆¶幬乃同天紛紜日就滅委棄隨烏鳶矧兹丹
青筆巧類造化¶甄惟心却不死匪繪尚能傳豈伊來玉
壘仍似畫凌烟衣冠¶從代改爼豆與周旋前人後所哀
後者復為前輾轉哀未盡¶蒼茫但長川我今已後古古
碣空餘鎸水石久欲泐蛟虯起¶相纒當風遽墮淚詎减
<pb:KR4d0501_WYG_004-9a>
峴山巔庶以名徳在終為日星懸<md:KR4d0501_SBCK_004-5b>¶　　寄陳生¶
落日未落山&KR2187;&KR2187;我所思兮抗嶄巖豈其徒行固不可
亦有¶健馬可著銜胡然獨處不我即坐以魯史攻詀諵
更疑弄筆¶發古帖先漢廢碣求鎸劖於兹孰不我傾倒
但或嗜好殊酸¶醎結交似子乃有得肯使繫屬非斿縿
今年一出本浪戰滿¶地揷棘疇能監鹿盧大劍區冶鑄
靈鬼夜泣蛟龍函早是鉛¶銛不我辨彎弧底用窺熒欃
<pb:KR4d0501_WYG_004-9b>
縱爾竒文聚怪鷸正如絶力鞭¶神羬邯鄲道上尚故歩
我要我襋空餘纎毋寧容刀與墨水¶枉使衆口相為讒
秋風吹江晚正急薄暮徑去懸蒲帆自期¶共作制勝䇿
酷類田父收盧毚杏花一色直不逺繡線巧蹙¶行春衫
黄精苗枯不足惜白木敢負吾長鑱嗟哉鹵莽又滅¶裂
但有荑稗無人芟待教將投乃壺哨猶恐未陳即鼓儳
參¶乎賜也必貫一曰啖曰陸俱通凡尋常可力自不力
不畏天<md:KR4d0501_SBCK_004-6a>¶顯兼民嵓子來不來我亦别深褭深處多松檆
<pb:KR4d0501_WYG_004-10a>
臨篇草草遽¶報我愁思滿臆何庸緘¶
　　寄相仲積求觀鄭北山雪竹賦并畫卷¶
古人不可作雪竹有竒思鄭公詠騷詞或者攻繪事向
來拈¶筆間才士巧相值誰從歲寒窺便得瑚璉器東國
正擾攘靖¶康更無二上天忽同雲大地惟朔吹𤣥隂知
已凝積羽忍不¶墜狂曾鵝炙求困及蟻漿饋離明乃煌
煌勁節特一致秦關¶收甲兵蜀閫擁旗幟每疑一寸心
長挺千畝翠學行尚吾時¶窮達等墨戱相君本彌甥年
<pb:KR4d0501_WYG_004-10b>
耄常拭眥自應守遺文重襲在¶篋笥滿山蒼竹林凡本
緫顦顇因之寄君詩為洒懐古淚¶
　　西域種羊皮書褥歌寄李仲羽¶
波斯谷中神夜語波斯牧羊供别部當道剚刃羊可食
土城¶留種羊脛骨四圍築垣聞杵聲羊子還從脛骨生
青草叢抽<md:KR4d0501_SBCK_004-6b>¶臍來斷馬蹄踣鐵繞垣行羊子跳踉却在草
鼠王如拳不同¶老飫肉筵開塞饌肥裁皮褥作書林寳
南州俠客遇西人昔¶得手褥今無倫君不見冰蠶之錦
<pb:KR4d0501_WYG_004-11a>
欲盈尺康洽年來貧不貧¶
　　同方子清觀管子内業¶
之人東隣居為發架上篋吁嗟管夷吾遺我以内業古
書本¶少見古道給不跲遺文乆灰燼瑣語特枝葉為儒
每更端務¶學多渉獵逺馳盍求心近眩將失睫紛綸諸
子間變亂聖王¶法百家各為主一理寧足攝彼哉所施
教何得不我協士鄉¶自宜然伯政吾甚捷當其解而囚
豈謂射中脇利源魚鹽開¶兵武劍㦸接私疑聃荘言或
<pb:KR4d0501_WYG_004-11b>
混孔孟牒鬼神通幽奥詩禮借¶光&KR0747;操存性情常食飲
精氣浹於焉覈天人不獨滕齒頰楊¶朱說力命列子道已
雜管氏役權謀聖門詎容躐茫茫大江¶流可望不可楫
朝來有㣲雲却倚青岌嶪<md:KR4d0501_SBCK_004-7a>¶　　陳彦理有漢一字石經云是王魏公家故物予得
　　其六¶紙盖石文剥落者太半紙尾猶存蔡邕馬日
　　磾字¶
先聖去已久世傳惟六籍後儒各専門穿鑿多變易蔡
<pb:KR4d0501_WYG_004-12a>
邕在¶季漢章句正指擿八分自為書刋定乃勒石太學
諸老生講¶論頗充斥逺方競來觀摹倣無不獲東京忽
喪亂盗賊恣跳¶躑古碑四十六兵火空餘迹熹平歴正
始洛土重求索衛侯¶師邯鄲三體精筆畫煌然立其西
學者常嘖嘖史書竟差舛¶一字幾不覿北都如遷鼎西
國類藏璧砥柱或淪亡隋宫猶¶作磶於兹特𨽻科早已
等瓦礫寧知一字遺不與中郎隔唐¶人試書學小學發
光賾魏公蓄紙本六紙忍捐釋糢糊千莓¶苔糾結萬蜥
<pb:KR4d0501_WYG_004-12b>
蜴聖文空往燼聖髓尚餘瀝粤從秦以來儒術¶經五厄
到今厄者幾日月愈輝赫甚哉石為經争似經在壁¶此
石不獨存吾心竟誰惕<md:KR4d0501_SBCK_004-7b>¶　　和陶淵明詠貧士¶
長吟望天地宛轉無所依豈不有達者窮櫩少光輝此
心未¶能信何力求奮飛生雖百夫特死共一貉歸行尋
靈芝草不¶救歲晚飢去矣甔石竭焉知溝壑悲¶
大道忽巳喪翻然念羲軒今我去之久十年躬灌園存
<pb:KR4d0501_WYG_004-13a>
者耿¶日月餘如飄風烟身名易汨沒文字勤磨研磨研
何所事先¶覺有遺言楊朱談力命列子亦稱賢¶
山日凄以夕起彈緑綺琴清哉積雪曲自昔無知音世
間紛¶且擾貧與憊相尋春江變作酒野鳥令人斟敝衣
時所棄華¶駟衆争欽不有丈夫氣徒為行路心¶
上天無停曜日月㑹降婁山林少過轍二鳥鳴相酬亦
有五¶采鳯飛來為岐周姬公世不作白屋多懐憂逢時
倘一用華¶士非吾儔函谷空逐客傅巖乃旁求<md:KR4d0501_SBCK_004-8a>¶
<pb:KR4d0501_WYG_004-13b>
人生自沈静豈得非意干宜哉揚執㦸三世不徙官窮
冬無¶完褐盡日止一餐美芹終不獻晨曝尚餘寒手種
老松樹蒼¶然霜雪顔正爾有佳思清風吾掩闗¶
舉世尚馳騖飄如風中蓬上書爭眩鬻言語自稱工誰
歟持¶清節乃見楚兩龔黄塵隨手掃白月與心同有榮
方覺辱無¶屈豈求通誓追遼海鶴揷翅以相從¶
少小負竒志常思觀九州垂成捨冠冕去結巢許儔朝
餐秋¶柏實夕漱醴泉流長貧士之常獨往非我憂求馬
<pb:KR4d0501_WYG_004-14a>
但得骨尚¶能千金酬日望芳草長毋煩怨靈&KR0113;¶
　　望㑹稽山¶
自我行至越因之成越吟會稽乃巨鎮雄拔天東南東
南誰¶開闢大禹世所欽外夷島嶼接支子祧廟臨磬鞀
或聲諫欙¶橇惟力任收功黄能化畫道應龍深衣冠千
年窆玉帛萬國<md:KR4d0501_SBCK_004-8b>¶沈荒烟専車骨落日望狩心盛徳蔑以
過遺祠尚兹歆渤澥¶斂餘漲蒼梧分逺隂前迎蓮花渚
後擁竹箭林猶逥剡曲棹¶肯鼓玉門琴秦皇舊時輦散
<pb:KR4d0501_WYG_004-14b>
亂何可尋欲去不忍去追逰更表今¶
　　次定海候濤山¶
悲歌忽無奈天海何渺茫放舟桃花渡囬首不可量南
條山¶斷脈北界水畫疆居然清泠淵枕彼黄茅岡朝滲
日星黒夜¶凄金碧光蹲虎巖掎伏鬬雞石乖張磨礱越
湛盧盪汨呉餘¶艎函波視若畝巨壑深扶桑招徠或外
域貿易叢兹鄉嗢咿¶燕國語傎倒龍文裳方物抽所寳
水犀警非常驅鰌作旗幟¶駕鼈為橋梁似子萬里眼徒
<pb:KR4d0501_WYG_004-15a>
倚千尺檣稍疑性命輕終覺意¶氣强寄言漆園叟此去
真望洋便携學仙子被髮窮大荒¶
　　登岸泊道隆觀觀有金人闖海時斫柱刀跡因聽
　　客話¶蓬萊山紫霞洞<md:KR4d0501_SBCK_004-9a>¶客舟半夜發舉目流滔滔倏然風萬里誰謂水一篙幽
島不¶可辨亂嶕出如鼇侵晨始登岸身静心實勞小徑
連沮洳𤣥¶扃閟蓬蒿彈塗争走穴傑歩擁朱&KR1722;怪花絡
璀璨隂木森蕭¶騷東都昔奔潰南海紛戰艘簷楹偶潜
<pb:KR4d0501_WYG_004-15b>
伏部伍爭遁逃將施¶攻城火尚見斫柱刀黄屋祛曉祲
翠華濕秋濤運往龍蛻久¶人來鶴飛髙曲巒迷丹鼎清
沼燭鬢毛毋煩踞龜殻自此辭¶盧敖¶
起行海東洲重險忽已渡由來産神竒正為孤絶故幽
芳岝¶峉搜&KR0113;蟄髙嶅赴荒烟凄暗潮旭日照晴樹似聞
蓬萊山去¶此特跬步蟠根屹中立發乳森外䕶紫氣蒸
作霞𤣥浪激為¶霧古穴通若輿靈文讀不句赤玉舄者
誰黄金闕何處常疑¶方士說未省仙子遇芝草空漢廷
<pb:KR4d0501_WYG_004-16a>
鯨魚壓秦路彼猶莫能得¶今我獨何據馮夷開水宫禦
冦控風馭從渠指虚無此計恐<md:KR4d0501_SBCK_004-9b>¶遲暮¶
　　次韻姚思得¶
日予北渡黄河淵春秋大法孰敢奸讀書未成復學劒
徑去¶有若脫兎然少年結束多紈綺酒酣擊筑忘宫徵
浩歌揮淚¶望諸墳千載玉龍吟不死中州小住交游絶
夢落蓬萊天海¶闊乖螭倚石氣猶雲老蚌凌波光亦月
逢人浪說文字塲久¶矣相馬悲驪黄薜荔紉衣白谷裏
<pb:KR4d0501_WYG_004-16b>
蒹葭拂棹滄洲旁荒塵滿¶眼誰知己子獨來看能徙倚
試裁五色絺繪紋機杼無聲幾¶寒女涼風鵰鶚髙復髙
力掃培塿增岧嶤仙槎一往劃河漢¶肯踏人間金背鼇¶
　　夕泛海東尋梅岑山觀音大士洞遂登盤陀石望
　　日出¶處及東霍山囘過翁浦問徐偃王舊城¶
山月出天末水風生晚寒扁舟劃然往萬頃相渺漫星
河白<md:KR4d0501_SBCK_004-10a>¶摇撼島嶼青屈盤逺應壺嶠接深已雲夢吞蟠木
繫予纜扶¶桑纓我冠寸心役兩目少試鯨魚竿
<pb:KR4d0501_WYG_004-17a>
起尋千步少穹石塞行路怒濤所摐擊徒以頑險故卓
哉梅¶子真與世良不遇上書空雪衣燒藥廼烟樹𤣥螭
時側行縞¶鶴一逥頋從之招羡門滄海晝多霧¶
茫茫瀛海間海岸此孤絶飛泉亂垂纓險峒森削鐵天
香固¶遥聞梵相俄一瞥魚龍互圍繞仙鬼驚變滅舟航
來旅游鐘¶磬聚禪恱笑撚小白花秋潮落如雪¶
長嘯山石裂我今在東溟游目出重徼搴衣窮絶陘竒
氛抱¶珥赤逺影摩空青想像晹谷水徘徊燭龍形晨昬
<pb:KR4d0501_WYG_004-17b>
相經絡稚¶耋不得寧豈若柯斧爛看棊了千齡¶
遥觀杳無極宛與東霍隣悲夫童男女去作魚鼈民紵
嶼尚¶餘聚蓬山寧爾神古棹苔駐跡仙枰竹祛塵裋褐
徒為拂飛<md:KR4d0501_SBCK_004-10b>¶槎邈難親好携支機石去躍織女津¶
笑揮百川流東赴無底壑青天分極邉白浪屹為郭卉
裳或¶時來椎髻亦不惡投珠鮫人泣淬劒龍子愕海宫
眩鱗纕商¶舶豐貝錯盍不呼巨鵬因風泝寥廓¶
老篙逥我舟沙嶼晚烟起蒼茫魚鹽塲寂歴鼓吹里人
<pb:KR4d0501_WYG_004-18a>
民悲¶舊主嵗月祀遺址終損玉几研不救朱弓矢東西
八駿馬今¶古萬螻螘此事如或然須湔會稽水¶
我行半天下始到東海隅水落嶕石出中飛兩鵜鶘情
知瓌¶竒産勢與險阻俱在夷豈必陋雖聖猶乗桴吭風
丹穴鳯尾¶雨青丘狐&KR0273;隨任公子不愧七尺軀¶
　　初海食¶
乍秋冒重險增我愁恨端故人喜我來為我具杯盤盤
中何¶所有海族紛攅攅盲風吹衣慘蜑雨洒席寒春魚
<pb:KR4d0501_WYG_004-18b>
白如刀小<md:KR4d0501_SBCK_004-11a>¶棹凌碧湍淡菜類山結互钁就石剜水母或
潮捲蝤蛑乃泥¶蟠蛟鼉惜不得况問龜與黿其餘亦瑣
碎充此一日歡洗濯¶烟瘴氣磨礱沙淤瘢非歟嗜土炭
否則殊醎酸珍須壓㹠臠¶異且輕馬肝䙝味分罩網腥
涎雜瓢簞奈何齊魯邦徒設邾¶莒餐對之輙棄置誰謂
吾腹寛川澤禮當爾勿云行路難¶
　　望馬秦桃花諸山問安期生隱處¶
此去何可極中心忽傷悲亂山揷滄海千疊壮且竒信
<pb:KR4d0501_WYG_004-19a>
哉神¶仙宅而養雲霧姿雕鎪鬼斧缺刮濯龍湫移坎窞
森立劍槎¶枒割靈旗㣲涵赤岸水暗産瓊田芝老生今
安在方士不我¶欺經過燕齊靡出沒楚漢危挾山作書
鎮分海為硯池殘花¶錦石爛淡墨珠巗披柬溟地涵蓄
北極天幹維玉舄投已逺¶桑田變難期誓追凌波歩行
折拂日枝羽丘杳如夢𤣥圃深¶更疑豈無抱朴子去我
廼若遺空餘煉藥鼎尚有樵人知<md:KR4d0501_SBCK_004-11b>¶　　次髙橋觀張循王戰處
<pb:KR4d0501_WYG_004-19b>
日落見烟火江流秋漸清髙橋足舟楫小浦連茭菁尚
聞父¶老語前此盗縱横悲心北嶽狩洒淚南海征疲民
挈衣避義¶士嚼血爭叫囂無人境隳突七十城磨楯掃
急檄擊銅持短¶兵病廵魚麗陣窮㳙伏弩營水犀怒且
武風鶴遥傳聲發揮¶鐃鼓曲申畫帶礪盟文石班不紊
黄金鼎重撑漢儀整以暇¶唐室尤光晶搜箭已林薙泊
帆仍陸行舊廟凋細栁新田滿¶香秔豺狼久息鬭罔兩
空餘驚竒哉第一戰永激萬古情
<pb:KR4d0501_WYG_004-20a>
　　還舍後人來問海上事詩以荅之¶
去家纔五旬恍若度一嵗豈不道路艱周流東海㵝故
人喜¶我返來問海何如所經何城邑相去幾里餘我言
始戒塗尚¶在越西鄙隨波到勾章滿目但積水人云古
翁洲遥隔水中¶央一夜三百里猛風吹倒檣初從蛟門
入極是險與惡白浪<md:KR4d0501_SBCK_004-12a>¶髙於山神龍曶以躍似雪復非雪
倚檣欲上看舟子禁不可¶使入舟中蟠尋常重&KR1167;命今
特類兒戱信哉昌黎言有海無¶天地掀掀終達岸鹽鹵
<pb:KR4d0501_WYG_004-20b>
間黄蘆人烟寄島嶼官府猶村墟水¶族紛異嗜魚蟹及
螊&KR1209;我寧不忍餐救爾相吐沬荒塵栖予¶髮旭日照我
身似聞六國港東壓扶桑津或稱列仙居去此¶亦不逺
蟠木秋更花蓬萊闢真館我非不願往此險何可當¶天
呉有牙爪出沒黒水洋於竒豈易得似足直一死方去
徒¶自驚既歸亦云喜珍重故人言勿以險為竒兹行已
僥倖慎¶勿疾乎夷雖然此異鄉固是難久客聖出風且
恬時清海如¶席我猶愛其然恨不少淹留爾毋為我懼
<pb:KR4d0501_WYG_004-21a>
遭此千丈虬試看¶塵世間甚彼大瀛海衣裳日沈溺篙
艣相奔潰奔潰孰能救¶沉溺將奈何口呿舌不下聊為
故人歌¶
　　夜讀魏伯陽參同契<md:KR4d0501_SBCK_004-12b>¶大道如大鎛人誰撞寸莛竒音一以振俗耳焉能聆伯
陽崛¶且異真契垂光熒文詞信博瞻緯候兼通靈收功
水火鼎泄¶秘龍虎經𤣥象既自育化機那得停金砂漸
合質玉液初流¶形鴻濛鑿巨竅太一臨𤣥扃易繫本覆
<pb:KR4d0501_WYG_004-21b>
謬闗雎仍丁寧孔子¶或尸假文王猶夢齡庶聖雖不語
神仙豈徒㝠下愚等蠕動¶塵骨多羶腥彼殊不我即異
學遂蝗螟夜寐恍一接晝思轉¶拘囹八石搜燥烈胡麻
擷芳馨漢祀窮五畤秦游俯滄溟非¶麟尚絆足類鳯甘
笯翎似此期不死哀哉幾時醒鄙夫亦素¶隱妙語思黄
庭勿為兩髙弟傎倒迷日星徘徊化鶴柱想像¶屠牛硎
茯苓儻可煮笑倚長松青¶
　　去歲留杭徳興傅子建夢得句云黿鼉滄海賦龍
<pb:KR4d0501_WYG_004-22a>
　　馬赤¶文書間以語予及其鄉人董與幾山空歳晚
　　恍然有懐¶為續此詩却寄董<md:KR4d0501_SBCK_004-13a>¶觸目懐招隱興歌託遂初俗塵多汨沒天籟幾吹嘘晚
景翻¶濛汜秋潮洩尾閭祥雲旗鳯鳥瘴雨弩鯨魚洒淚
鮫人室漂¶魂建木墟黿鼉滄海賦龍馬赤文書上谷空
豪舉西河久索¶居蠻琛遺翡翠魯價掩璠璵逺矣鳴&KR1076;
箭悠哉薄笨車影摇¶青薜荔光璨白芙蕖自昔攻佔嗶
于今載耒耡弹冠身有待¶鑄硯志非虛蘇子從横術韓
<pb:KR4d0501_WYG_004-22b>
生内外儲乾坤瞻魏闕日月夢¶周廬炫燿螭雕珮蹁蹮
隼建旟裂衣騰朔漠膠棹入黄淤趙¶女絃鴻鵠奚兒駕
駏驉詞林應聘汝俠窟肯愁予結騎幽并¶窄論交楚越
踈竒功生鼎鼐猛氣死籧篨藥物金鵞採兵鈐¶赤鯉漁
中條分雍豫四序出堪輿小榻琴心展長纓劒膽舒¶按圖
稽獬豸&KR1824;酒笑鶢鶋野屐偏求蠟山巾尚著綀貧猶思¶
禄仕老不廢畊畬卓踔才終用猖狂習未除文章同一
黙歳¶月或三餘榮竹登𤣥圃然藜問石渠定須追樂毅
<pb:KR4d0501_WYG_004-23a>
端為謝曺<md:KR4d0501_SBCK_004-13b>¶蜍¶
　　得杭州書聞虞紹宗新為文學掾歸建安¶
起紓千里懐雲物轉寥邈想像閩嶠間虞生寔超卓自
云後¶雍公光彩動南朔昔曾郎孝㢘今乃掾文學私悲
窘時命念¶欲從先覺詞章竟韜晦意氣終堅確栽培信
梁柱剪截徒楹¶桷凖繩縱不頗斤斧虛加斵大將比伊
周小或希管樂毋然¶櫟社散亦勿牛山濯猶思浪奔走
豈料俱屯剥搜林㧞鳯毛¶掠野㓟麟角舂撞航大河犖
<pb:KR4d0501_WYG_004-23b>
确屐喬嶽麻衣半塵土綵筆紛¶電雹驥馬恒苦飢蛾眉
復謡諑心迷燕士金淚盡楚臣璞彼¶賢猶簞瓢雖聖且
獵較長疑返舊隱稍見蒙新渥泰壇禮尊¶彞清廟歌籥
箾行乗徳輝下遽忍雞鶩啄貧居予薜蘿友道¶爾蘭葯
青燈供繆悠白屋許敦朴才踈世不用達者譏數數¶有
暇姑治田相看在帷幄<md:KR4d0501_SBCK_004-14a>¶　　杜䳌行¶
南山北山啼杜䳌杜䳌花發山欲然千枝萬朶惜未得
<pb:KR4d0501_WYG_004-24a>
中有¶一抺巴陵烟休說銅梁并玉壘摇蕩春光餘淚水
五丁鑿路¶少人行石鏡生塵妖骨死東風青鳥來何處
中宫移植銷魂¶樹不如歸去便歸家誰其友者揚州花¶
　　題韓蘄王湖上騎驢圖¶
秋風泗水沈周鼎淚濕呉天荆棘冷黄河北岸旌節回
信誓¶如城打不開沿&KR0065;撤備無人守蟣蝨塵埃生甲胄
散盡千兵¶只童騎餐來斗飯空壺酒西湖楊栁烟波寒
照見從前刀劍¶瘢宫中孰與論頗牧塞上寧知無范韓
<pb:KR4d0501_WYG_004-24b>
事去英雄甘老死此¶手猶能為公起勸人莫問故將軍
身是清涼一居士¶
　　夢巗南老人¶
文章餘耿光耆舊日僵卧晝思見其人夜夢如識路恍
惚疑<md:KR4d0501_SBCK_004-14b>¶尚存蒼茫沓難據青山真隱淪縞髮老韋素&KR0113;名
可千秋狹¶世空旦暮何哉白玉埋肯有黄金鑄從知蕭
散姿已是神仙¶具閶闔摩日月蓬萊拂雲霧𤣥鶴來頡
頏赤虬下馳騖車輿¶清泠風粮食沆瀣露憐予此流落
<pb:KR4d0501_WYG_004-25a>
愛我終游豫云胡縈苦心¶曷不縱遐歩巖香返梅魂嶺
物輸桂蠧鏗其弄琴書儼若陪¶杖屨凄涼枳棘叢寂歴
芭蕉樹我淚無處傾荒江自東注¶
　　山中人¶
白日出復沒胡獨勞我生所務在卒歲朝夕强營營當
春治¶農器土脈亦癉盈薄言藝黍稷庶以觀其成涼風
一披拂塲¶圃如坁京凍户猶畝首康衢或歌聲於兹尚
不給野有菜色¶氓毋寧拾橡栗起視牀頭缾
<pb:KR4d0501_WYG_004-25b>
貧賤素所有豈辭辛與勤清晨腰我斧往伐西山薪髙
巖屹¶巨壑蛇虎氣逼人衣裳既不完出入在荆榛日日
一接淅釜<md:KR4d0501_SBCK_004-15a>¶甑恒生塵白石幾時爛青烟空滿隣家徒四
立壁冬令方行¶春亦有偓佺子翛然為世珍¶
歲晚筋力倦長歌守窮廬塵函散縹帙且復少囁嚅文
章信¶小技世故交相驅撥書置牀上我豈為蠧魚自從
童習之白¶首愈紛如卓彼先聖人欲開後世愚文繡豈
不佳輿臺同一¶軀但當樂道義肻恤吾身癯
<pb:KR4d0501_WYG_004-26a>
去經十數里霜露凄枯田蓑笠既挂壁桔橰亦倚垣相
從盡¶隣曲言笑仍喧喧惟此老瓦盆酒漿稍羅前奈何
不解飲而¶喜鯨吸川有如善泅人觀者乃在船寸心久
已醉雙眼方醒¶然世俗正馳騖悲哉東西阡¶
　　仙華巖麓尋釋子若空不遇¶
仙華山髙髙岌峩峭壁攅峰飛欲墮之人辟世此結廬
林末¶蕭然見烟火來穿綫路一何危擁出蓮宫兹亦夥
青鮮生堦<md:KR4d0501_SBCK_004-15b>¶本不芟白雲著户元無鏁麋鹿能游侣豈非
<pb:KR4d0501_WYG_004-26b>
鷦鷯易足巢應¶可泉經巨石沼分聲花亞&KR0113;篁簷映朶
屈伏心機入幽險安¶排位置歸平妥私隣海鶴相頡頏
竟類春蠶自纒裹鄙夫多¶病每栖遲奔走十年增坎坷
徒思一枕學吐納甚似同川譏¶袒裸紫芝舊曲歌尚憤
黄獨長鑱種仍惰功名欲達擬烹鮮¶道路雖遥寧駟跛
晚彩凝霞谷倚筠朝光出日潮移柁信哉¶神仙最踈曠
悲矣習俗真叢脞當今大隱招已久或者𤣥居¶到還頗
云胡虛室却栖塵矧肻縱談能炙輠糾結蛇蛟翠走¶根
<pb:KR4d0501_WYG_004-27a>
熒煌火齊香懸果假饒人境不相闗題破芭蕉知有我¶
　　畫馬行¶
凉秋八月霜皓皓白鴈驚飛散蓬葆川原蓄牧萬馬來
揚鬛¶攅蹄齕枯草漁陽突騎自有真奚官翦拭傾城闉
素絲結轡¶美無價繡罽披韉驕向人當塗奮擲森崛壮
一旦紛騰入天<md:KR4d0501_SBCK_004-16a>¶仗父老東城接鬭雞稚兒内苑隨調象
煌煌京洛鳴和鈴犇¶走萬里如流星筋力追風烏鵲厲
精神噴霧蛟龍㝠往年踴¶躍将一&KR1587;寂寞而今空見畫
<pb:KR4d0501_WYG_004-27b>
黄金鑄式猶崢嶸多少地上騏¶驎行¶
　　秋夜效梁簡文宫體¶
無奈涼夜永起登樓上頭鵲翻金殿宿螢近玉階流梧
桐老¶葉恨芙蓉新蕊愁婕妤團扇上那得不驚秋¶
曾是昔年寵如今誰與同秋獵長楊苑夜幸猗蘭宫瓊
杯香¶泫露翠袖薄禁風將心與明月流入君帷中¶
　　栁博士自太常出提舉江西儒學來訪宿山中¶
一掃空山鹿豕蹤車如流水馬如龍黄麾法仗知宸輦
<pb:KR4d0501_WYG_004-28a>
青史¶勲名問景鐘宣室受釐端有召曲臺傳禮尚為容
少年作賦¶將投獻東北孤雲是岱宗<md:KR4d0501_SBCK_004-16b>¶尚有歐曾舊典刑森然人物照青㝠身從北闕攀燕桂
夢壓¶西江食楚萍萬里毳袍春值雪千年龍劍夜占星
此身恨不¶輕簦笈的的根源在一經¶
　　送俞子琦赴鄱陽却寄董與幾髙駿良李仲羽¶
昔予泊京都逆旅無所館栁侯教國子予實同里閈洎
君中¶外姻辛苦託螢案&KR0147;希邯鄲歩共洒臨淄汗北風
<pb:KR4d0501_WYG_004-28b>
吹老榆青¶莢落零亂流來金水河一𣲖春波渙上林始
罷獵萬姓方縱¶觀畫車挾緹騎衝突何可算故人我董
生曾是秋闈冠相携¶髙李徒徃往妙辭翰當塲許英俊
與國峙楨幹雍容講都俞¶㓗浄稽象彖心懐有道徵跡
逐交游散豈非泛駕材中路乃¶羈絆去矣江上居兼葭
渺無岸幸君捧省檄而此莅侯頖尚¶應念爾祖文采殊
煥爛儒科既裒然閣職仍宣賛直將逺猶¶告慎勿細娯
翫焉能尊瓦缶反不用圭瓉卓彼九臯鶴長鳴<md:KR4d0501_SBCK_004-17a>¶知夜半
<pb:KR4d0501_WYG_004-29a>
毰毸吾羽毛踴躍在雲漢¶
　　柳博士出示太原鬱金江陵三脊茅汝寧蓍草¶
栁侯徃京國十載却歸沐自言守奉常朝夕近黄屋乾
包暨¶坤涵上下俱滲漉從知敬神人豈止蕃草木鬱鬯
本晉産始¶祼已芬馥菁茅楚所貢既奠酒以縮靈蓍上
蔡來五十備一¶束九疇乃稽疑初筮曾不凟恭惟當宁
聖永錫中國福廟堂¶有垂紳&KR0065;境無折鏃禮經官並舉
宗祀物皆足陟降儼如在¶馨香薦惟肅夏后列包匭周
<pb:KR4d0501_WYG_004-29b>
家用圭玉方&KR0113;四時祭定取柔¶日卜八佾陳羽籥鸞刀
割騂犢郊丘遞云講柴望隨可復幸¶兹敦孝理久則變
風俗似渠不世見焜燿驚我目猗那特不¶墜綿蕞何煩
録太平此其符有暇發汝櫝¶
　　江南曲寄周公甫¶
東風吹人千萬里青蘋花發前湖水江南女子木蘭舟
却採<md:KR4d0501_SBCK_004-17b>¶蘋花泛流水水流花發春光好失時不採花應老
年少呉儂¶歌懊惱白晳容顔半枯槁倏然來矣雙彩鳬
<pb:KR4d0501_WYG_004-30a>
化作汝舄穿雲¶衢汝珮復解江妃珠龍宫蛟室本不隔
相期更有瀟湘客¶
　　鞦韆行寄趙季良時趙留京邑¶
京城寒食來沽酒城北城南暎楊栁人家歡笑踏鞦韆
杏板¶絲繩相對懸宫錦翻衣真富貴俗軀走肉盡神仙
徘徊宛轉¶當風立春晚多風吹汝急鞦韆已墜蹴踘空
華鑣翠鞁擁青¶騘軒轅臺前日月近無終國裏山川同
逺方羇旅紛馳逐燕¶趙佳人美如玉燕歌趙舞歡未足
<pb:KR4d0501_WYG_004-30b>
去年芳草今年緑¶
　　讀諸子¶
嗟嗟文后師下及周公政豈待戰無為戎衣天下定(鬻子/)¶
何年守藏吏默黙與道居𤣥牝儻不死青牛空著書(老子/)¶
大道終自然王家始多難益人不在賢卜鼎年已半(文子/)<md:KR4d0501_SBCK_004-18a>¶不仁為人害仁反愁我身毋為小尭舜有愧猖狂民(亢倉/子)¶
不忘中帶鈎解縛堂阜下徒知領一鄉劍㦸試狗馬(管子/)¶
徒聞處士議未有救時功為賢倘不尚淪沒草萊中(慎子/)
<pb:KR4d0501_WYG_004-31a>
同異既莫辨堅白何由分徒將臧三耳驚倒平原君(公孫/龍子)¶
真夢本非夢萬事蕉下鹿力命每相持御風身乃足(列子/)¶
其書雖瓌瑋其言乃參差自齒百家學仲尼何可欺(荘子/)¶
用兵捷如神四國莫予侮宫中斬愛姬取勝在柏舉(孫子/)¶
勒兵既有令處戰豈無權事功不見世徒說尉秦年(尉繚/子)¶
儒服說兵機愛兵如愛子能勸魏侯徳終隨楚王死(呉子/)¶
人仁國無功人勇國無法名實兩俱存何從操賞罰(尹文/子)¶
節用禮益奢非攻戰愈多尭舜病博施其如兼愛何(墨子/)
<pb:KR4d0501_WYG_004-31b>
隂陽或為菑天地豈無厚身殺道不行竹刑果何有(鄧析/子)¶
稷下三祭酒蘭陵陳詭詩剛道人性惡坑儒將自兹(荀子/)<md:KR4d0501_SBCK_004-18b>¶小夫太多端秦法日已變咄哉文武都在徳不在戰(商子/)¶
羇臣用宻䇿身死不得保意將取邯郸宗國已如掃(韓非/子)¶
子思言仁義不愧素王孫王風委戰國賴有壁書存(孔叢/子)¶
淮南招九流好道不能一空讀方士書寧知左官律(淮南/子)¶
法言凖論語三世不徙官草𤣥固自好美新良獨難(揚子/)¶
三光正分裂世士有不遇雖通百家言尚著六合賦(劉子/)
<pb:KR4d0501_WYG_004-32a>
續書不到秦元經猶數魏徒操虞氏琴孰識河汾意(文中/子)¶
瑣微論之妙欷歔哀之深五代干戈際千年鄒魯心(聱隅/子)¶
　　荔枝行寄王善父¶
炎雲六月光陸離人在閩南餐荔枝荔支日餐三百顆
紅緑¶亞林欺衆果絳羅繫梱蠟封蔕尚食擎盤獻青瑣
涪州歲貢¶與此同意欲移根來漢宫天生尤物不用世
沾洒蜑雨吹蠻¶風蠻風蜑雨振林藪西域蒲萄秋壓酒
勸君莫近楊太真傳<md:KR4d0501_SBCK_004-19a>¶說驪山塵汙人
<pb:KR4d0501_WYG_004-32b>
　　明月行寄傅嘉父¶
上天有明月來自滄海東蠻潮夜捲馮夷宫海門一線
驚欲¶射江面樓臺聳千尺冰岸雪崖屹不動水犀組練
皆勍敵越¶人喜泅技已癢明月光中吾得賞飛來白鶴
晉清角跳出長¶魚漢踈網北風吹起蘆花秋笑撫錢王
鐵箭頭襆衣枕斧此¶何處烏鵲無枝空繞樹¶
　　寄張子長¶
世豈無推挽人誰有典刑稍懐南國彦恒愧北山靈萬
<pb:KR4d0501_WYG_004-33a>
里麻¶衣敝千年竹簡青羲文先索象魯頌或歌駉杞梓
儒林挺魚¶龍俠窟鯹塵埃蒙結緑粉黛飾娉婷脫略蘇
張穽漸摩管樂¶硎道途餘雪屫巗穴但雲扃本擬陳三
䇿吁嗟守一經蹤卑¶淪燕雀蹤逺及榛梃種菊行荒援
看松俯絶陘仙棋閒度日<md:KR4d0501_SBCK_004-19b>¶旅劒懶占星故里青桐巷雙
溪白鷺汀交㳺多握手嵗月此¶忘形志氣需來哲才華
壓妙齡秦坑收末燼漢粕浸竒馨正¶器陳籩豆専門識
鼎鉶犇騰鞭用駿袒裼割分腥卓立撑喬¶嶽孤流混濁
<pb:KR4d0501_WYG_004-33b>
涇鵲飛時或布鯨吼扣非莛别袂逢秋怯隣燈¶入夜熒
沈沈猶在野憲憲欲揚廷舜殿瞻儀鳯尭階數厯蓂¶螭
坳文錦褥獸闥紫金釘列徼環霄漢游車發震霆紬書
官¶命史吹律樂求伶迅奮君須競栖遲我未寧簷風欹
警枕井¶雨泣羸缾古陌垂楊栁空山老茯苓只今馳尺
楮何所問南¶溟¶
　　二月六日雨書都城舊事¶
燕南趙北吹黄塵九天宫闕生紫雲十二門開衢路直
<pb:KR4d0501_WYG_004-34a>
畫輪¶騘馬多行客嵗寒殿外栁纔青金水河&KR0065;冰尚白
雞人傳漏¶放曉朝文石分班押百僚南陽近親最舞蹈
京兆耆舊争歌<md:KR4d0501_SBCK_004-20a>¶謡教坊供奉飾玉女鐘能鐘聲鼔能鼓
錦來西蜀被𤣥駝肉¶出太官飱猛虎初日扶桑稍照人
内筵錫宴杏花春沐犢騂¶牲泰畤祀鸞旗翠盖驪山廵
東風萬里飄寒雨我昔所聞今¶不睹快然呼酒傾一壺
茂陵徐生曽上書¶
　　姑蘇臺歌寄方養心
<pb:KR4d0501_WYG_004-34b>
姑蘇臺南閶闔開姑蘇臺北鴻鴈來春花秋月幾時好
步&KR1231;¶尋芳去如掃寃胥憤血空海潮老濞妖糚又烟草
少年為客¶誰我令千里汝猶談一經黄龍挾舟夜有雨
白虎司劍天無¶星山中菖蒲十二節未肯落盡青頭髮
姑蘇䑓上愁殺人身¶在勾呉望於越¶
　　遣兒諤初就學¶
起攀青桂枝髙蹈素所仰嘗言天下事歴歴指諸掌滄
海杳¶無波泰堦真有象辛勤餘十年盍不愧吾黨童髫
<pb:KR4d0501_WYG_004-35a>
向予曾稚<md:KR4d0501_SBCK_004-20b>¶齒已在襁儒術云世傳聖功要蒙養豐芑務
詒謀宋苖寧揠¶長逺游且或非多學肯汝強薜蘿衣相
結沙石劒可磢於心¶苟深造舉世獨不賞薰風昨夜至
韶樂鏘遺響邈然懐古人¶我豈久榛莽¶
　　觀梁四公記¶
竒士自古有我聞梁四公來從何處所遂到大江東舉
朝無¶留難當扆亦動容胸襟狹海嶽舌頰翻雷風發揮
衆女國充¶拓扶桑宫巨鶩産駿逸靈貂披蒙茸非歟沈
<pb:KR4d0501_WYG_004-35b>
淵鼎或者射日¶弓至人倘可遇天地那能窮孔姬著禮
法嬴漢流横縱淫辭¶一以詖幻術紛如蠭齊人頗志怪
晉室餘談空豈其羈狂猘¶猶謂得象龍洞冥久不作神
異將無同咄哉衆耳目千載多¶盲聾¶
　　書宗簡忠公家傳及部曲記<md:KR4d0501_SBCK_004-21a>¶勢極崇必圮天方獵元元兵甲暴草野大河為塞垣猗
歟我¶宗公往作汴北門蕃戎斜曳㦸盗賊望風犇老羆
尚當道力¶攫氣欲吞四頋萬騎集中嚴一旗尊呉越僻
<pb:KR4d0501_WYG_004-36a>
且遐梁宋仍垕¶完誓逥龍頭幰身屬豹尾鞬周鼎沒未
獲魯戈揮轉昏居巢¶有死憤駱谷無留屯一二遺部曲
東南却軒鶱猶撑半天下¶少救千丈渾雞鳴夜舞劒邈
矣逖與琨扵兹讀公傳義士古¶所敦¶
　　瓊花引重寄方養心¶
揚州瓊花天下無揚州明月照江都青鸞縞鳯何趐翅
神仙¶司花不委地瑶宫玉色空彩侍十里殊簾揾春淚
東風半夜¶吹城郭梁宋山川一盤礴冰懸雪積不改柯
<pb:KR4d0501_WYG_004-36b>
二十四橋餘水¶波揚州瓊花人不睹揚州明月來無所
世上繁華我不知揚¶州芍藥猶傳譜<md:KR4d0501_SBCK_004-21b>¶　　哭妙觀上人¶
試續髙僧傳之人又寂寥降婁星野近印度雪山遥頗
憶連¶牀夜相逢補衲朝名詮披梵庋妙趣挹詩瓢鹿苑
千年振龍¶宫一念超舐齗看上界收涕隱南條玉塵懸
青壁金環攪素¶潮松花香雨熟栢子縷烟消入觀占流
注持齋洗血膋慧刀¶中寳劒禪樂裏雲韶日月蓮珠轉
<pb:KR4d0501_WYG_004-37a>
塵埃㲲像飄交穿秦嶺屐¶夢壓楚江橈榮竹曾幽石煎
茶或墮樵病從天海窄愁向嵗¶寒凋古澗猶泉水荒園
但藥苗黔婁衾不足靈運笠空挑土¶浄隨心得池灰付
刼燒斷磚開士塔飛瀑應真橋巳矣成長¶往悲哉擬大
招向來吟息處秋氣日蕭蕭¶
　　婁約禪師玻瓈瓶子歌秋晚寄一公¶
玻瓈瓶子西國來顔色紺碧量容桮老婁禪師澡身處
秋水¶浸空菱葉開大身無&KR0065;小無碍天地山河等塵壒
<pb:KR4d0501_WYG_004-37b>
收藏霹靂<md:KR4d0501_SBCK_004-22a>¶歸泬寥束縛蛟龍作澎湃浮屠善幻本犂靬
同泰佞佛多衣¶冠壺公樓宇猶魂夢媚兒綱運絶胝瘢
北山杉檜定湢室梁¶皇肉眼徒屈膝松花玉露洗還香
栢子金烟熏欲漆靈璨閣¶前逢一師手親傳玩到今疑
尚箴膏肓起廢病稽首乞師楊¶栁枝¶
　　昭華琯歌¶
咸陽宫昭華琯白玉琢成三尺短美人南國遥輦來齊
謳趙¶瑟巧盤逥洞房更衣待月上音伎逐色穿雲開天
<pb:KR4d0501_WYG_004-38a>
光摇地勢¶動山林㝠海水湧犇騰萬騎壓城破錯愕雙
矛鏖敵悚臨洮¶舉杵送役夫碣石挾弩射鯨魚泗亭夜
行老嫗泣蘄澤秋戍妖¶狐呼一吹吹向樂中變再吹吹
作寰内戰天教漢祖見還驚¶可惜秦皇驚不見豈伊伶
倫嶰谷法鳯鳴節節足足久無聲¶豈伊後庭伴侣戒亡
國璧月瓊枝樂不得自時厥後日淫荒<md:KR4d0501_SBCK_004-22b>¶立部坐部陳絲
簧花奴羯鼓打漁陽禄山舞馬登舞牀昭華¶吹秦不吹
唐嗚呼昭華落何鄉宋沇尚及萬寳常何如聴風¶聴水
<pb:KR4d0501_WYG_004-38b>
奏伊涼悔不去問龜兹王¶
　　古俠客行¶
長安天闕制九州河北列鎮類諸侯私劍縱横常滿路
錦袍¶結束耀珠韝初月三更動千里紅線女郎勝男子
金合書名¶斗柄髙繡幃被髮心神死使臣單騎急叩城
唇齒兩河休用¶兵帳前盗賊在隣道陴外旌旗無硬營
浩歌置酒紅線去夜¶义飛天𣺌何處昔日驕鸎曉雨花
今朝脫兎秋風樹當筵一¶笑却生塵累賜千金豈頋身
<pb:KR4d0501_WYG_004-39a>
磨勒踏垣獒犬伏水精縋海蟄¶龍嗔世上出沒幾紅線
纎夫細兒徒股戰不盡英雄草澤間¶教人恨殺虬鬚傳¶
　　觀唐昭陵六駿石像圖<md:KR4d0501_SBCK_004-23a>¶汾陽帝子天下雄起乗六駿即六龍掃除闗河玉腕雪
芟刈¶隴坂花鬛風長安渭水開前殿梟摧獍殄聞酣戰
芻料登槽¶徹鼓鉦陣瘢著體傳弓箭人馬驍矜一代豪
治功㡳定聖躬¶勞羽林旌旗曉色静沙苑監牧秋雲髙
磊磈拳毛&KR1719;犇騰特¶勒驃武周金剛驚走趠熒煌颯霧
<pb:KR4d0501_WYG_004-39b>
紫錯愕什伐赤建徳世充愁¶辟易最好青騅骨相殊魁
竒更得白蹄烏千官盡堋山溝域¶萬騎齊瘖石像圖九
嵕寝園壓幽阻太子率更題賛語形容¶迅奮銀甲鬬汗
雨沾濡鐵衣舉周王八駿但周流王母樂讌¶崐崘丘漢
家九駿空逸軌神駒逺産余吾水壯哉六駿古今¶稀金
粟堆南又一時後代子孫曾不鑒詩人膓斷望雲騅¶
　　東呉行¶
我懐天地開闢初乾動神静焉能踰女媧斷鼇立四極
<pb:KR4d0501_WYG_004-40a>
鼇足¶峙峙交相扶窮山絶谷緫一水千里萬里澆歸墟
就中積隂<md:KR4d0501_SBCK_004-23b>¶不得洩日劑月盪淫為瀦似聞東呉薄海際
天欲少畀蛟龍¶居驚飇捲浪類鶻沒漲霧磢石疑鯨呿
大田黍稻一以盡寧¶獨岸葦兼汀蘆規橅西方失塔廟
想像北里移笙竽甚哉善¶崩不可築哀爾民物空號呼
碣石苞淪豈或有淇園下楗渾¶如無人言白圭過夏禹
嵗晚多凍猶徵夫爰居避風亦已乆¶精衛銜木徒區區
又聞杭睦二州境前者淫潦忍見屠秪憐¶吾嫗視龜眼
<pb:KR4d0501_WYG_004-40b>
孰使汝頭真戴魚洪範五行竟不講春秋灾異¶何其愚
從來妖徳不相勝幸為泰階陳六符¶
　　女殺虎行¶
山深日落猛虎行長風振木威鬇鬡父樵未歸女在室
心已¶與虎同死生揚睛掉尾腥滿地狹路殘榛苦遭噬
豈非一氣¶通呼吸徒以柔軀扼強鷙君不見馮婦來下
車衆中無人尚¶負嵎又不見裴將軍出鳴鏑一時鞍馬
俱辟易丈夫英雄却<md:KR4d0501_SBCK_004-24a>¶不武臨事趦趄汗流雨闗東賢女
<pb:KR4d0501_WYG_004-41a>
不足數孝女千年傳殺虎¶
　　揚子江頭遇仙行¶
晴沙獵獵吹林莽日晚南犇命如縷延秋門上烏更啼
揚子¶江頭暗風雨就中五馬一馬龍獨據滄海超河宗
塵侵犀筯¶不復飫鬼瞰寳玦難為容蓬萊仙人按城堡
蕭國芎藭何足¶道民族無憑指素波刀圭不用挼靈草
萬里蒼茫豈所聞須¶㬰變滅但荒雲東南王氣今冥漠
夢入三山見樓閣
<pb:KR4d0501_WYG_004-41b>
　　送楊文仲典史歸餘姚¶
楊君東去山巃嵸白髪三年餘種種我來相送出江郊
飛絮¶撲舟烟霧重回思始見色可挹豈恨屢徃門能踵
芙蓉映幕¶雲氣生苜蓿分盤日光動信知邑舍頗清淨
疇謂民㕓極單¶覂芳春有景僅桑麻儉嵗無秋徒秸&KR1469;
徴科得考寧敢問案¶牘持平終不擁間因武具治&KR1600;鍜
恒啟刑書甦梏拲惟其巽<md:KR4d0501_SBCK_004-24b>¶入混瑕垢直以優游傲榮寵
素鷴久蓄衣共㓗瘦焉多騎骨¶尤聳香凝圖畫居自閒
<pb:KR4d0501_WYG_004-42a>
味絶葷羶食非冗且將厚本植根莖¶何况推仁完毨&KR2653;
嗟哉世事更變化眼識兒郎盡珪珙臯比¶擁座早私淑
筆墨專場乃真勇劒馳梁宋或操鐔弦擊邳郯¶行繳鸗
交游已定肯論心學習相符須貫統曩曾大海泝空¶闊
聊擬翁洲覔鉛澒蠟屐穿林草木愁蒲帆壓島鯨鼉悚
每¶令故友役吟夢猶笑青年伏畊隴道途窅窅身更逺
勲業悠¶悠志仍鞏送君便欲東過越龍井泉頭看晴湧
山杯一釂復¶愴然古曲何能效羅嗊
<pb:KR4d0501_WYG_004-42b>
　　烈婦行¶
落日沉海雲壓城官軍多載婦女行大弓勁箭自山下
顔色¶如灰愁上馬我生不慣生馬駒存者吾子亡吾夫
毋寧完身¶吐玉雪忍使餒肉當熊貙青楓嶺頭&KR0830;回浦
血指畫巖心獨<md:KR4d0501_SBCK_004-25a>¶苦老螭叩地救未及芳草迷天淚零雨
卓哉一死可百年此¶事已過永泰前黄沙野塞多降骨
忠義傳中收不得¶
　　月出東林客窻上疑梅花影
<pb:KR4d0501_WYG_004-43a>
朔風何處寒梅發江水悠悠路超忽逢花不語疑見人
對影¶非真却因月縱使無花意自同誰知有影色俱空
囘頭不見¶東林樹猶勝羅浮是夢中¶
　　秋月雜詩六首和黄明逺¶
涼露幾時白朔風吹鴈寒游俠豈不樂山林已摧殘晶
熒龍¶尾劒錯落虎皮冠寄謝五陵子焉知竹路難¶
明月出東山流光射窻牖美人曼聲歌翠袖拂南斗别
離終¶不常歡樂詎能久笑折青桂枝凉風吹我手
<pb:KR4d0501_WYG_004-43b>
黄塵滿天地滄海悲鶻沒從來學仙人不在豪俠窟豹
舄既¶飄颻蜺旌何翕忽因之把酒杯坐嘯青山月<md:KR4d0501_SBCK_004-25b>¶西風披白蘋楚客自枯槁扳龍思上天勲業苦不早遐
心隨¶落鴻短髮等衰草亦有芙蓉花嫣然為誰好¶
寂歴林下扉莓苔日應積少年非隱淪南陌事行役書
劒稍¶猖狂衣冠多烜赫何用擊樹枝空山歌白石¶
代有逺游子出門獨徘徊自託羽林籍誰傾鸚鵡杯塵
生走¶馬埒草上呼鷹臺極目渺滄海聊紓千里懐
<pb:KR4d0501_WYG_004-44a>
　　次□呉正傳觀栁林罷獵¶
又見天星動羽林東風罷獵総駸駸麒麟剪罽雕鞍宻
翡翠¶翻裙彩仗深三月宜春多别館百年正始自遺音
相如縱有¶千金賦未必君王肯幸臨¶
　　次韻呉正傳都城寒食¶
悠然獨酌舞春衫千障黄塵客未諳鐵騎引駝沙草北
雕弧¶驚鴈塞雲南太平天子回中望齊國先生稷下談
猶有七香<md:KR4d0501_SBCK_004-26a>¶車幾兩曉來風雨定誰驂
<pb:KR4d0501_WYG_004-44b>
　　從丞相花園入慶壽寺¶
我來燕山游俠場九衢飛沙白日黄大車髙馬紛騰驤
賔客¶追逐如風狂丞相花園雕玉房杏枅枌橑相低昻
雪崖氷谷¶寒不僵土脈癉盈芒樹長美人素手行瓊觴
清歌艷舞調絲¶簧鸎金蝶粉醉有香燕丹遺俗今則常
倚城孤塔屹寳坊天¶仙夕降飄鳴鐺青旗絳節狻猊牀
凌冬翠栢列兩行下引碧¶竇跨虹梁誰歟造者完顔王
衰年上壽面生光第一齋僧厭¶諫章九州四海遂不康
<pb:KR4d0501_WYG_004-45a>
寒煙蔓草吁可傷蕭然極目捎平岡¶燕南趙北天茫茫
快騎黄鵠歸故鄉¶
　　漷州¶
四月一日尚緜衣知是故鄉花片飛白頭慈母倚門久
目斷¶天南無鴈歸<md:KR4d0501_SBCK_004-26b>¶数株楊栁弄輕烟舟泊漷州河水&KR0065;牛羊散野春草短
敕勒¶老公方醉眠¶
　　滄州
<pb:KR4d0501_WYG_004-45b>
荒亭貰酒壮心違目極東州霧雨微百里齊封滄海接
千年¶禹跡濁河非暗塵掉馬呈金轡衰草看羊著錦衣
猶記上年¶鳴鼓夜滿船燈火越歌歸¶
　　次韻傅適道虎陂閘舟中¶
少年解唱邯鄲曲惟有埀楊夾堤緑夜來誰弄焦尾琴
彈作¶東風雉登木虎陂閘裏水生烟荆門山頭星照船
争似揚州¶春十里一雙鸞信待君傳¶
　　方養心欲游泰山用前韻作思仙詞復和之
<pb:KR4d0501_WYG_004-46a>
浩歌起作游仙曲黄鶴無期瑶草緑神人結屋泰山顛
手拂¶浮雲扳建木一笑齊州九㸃烟天風吹斷蓬萊船
還上髙丘<md:KR4d0501_SBCK_004-27a>¶看逺海有書莫遣麻姑傳¶
　　夕乘月渡荆門閘¶
初更渡荆門觸眼舟楫亂堤吏時一呼舉篙類魚貫野
雞悄¶無聲行子空扼腕緑樹烟靄沈清波月光爛分涼
短衣披習¶静單幘岸羇愁本難祛美景聊此翫荒荒東
原平泯泯魯濟¶斷嵗儉菅蒯繁時康萑苻散秋槎别星
<pb:KR4d0501_WYG_004-46b>
河曉夢窺日觀懸知¶平生竒歴覽天下半長衢紅塵腥
古調白石粲徒聚幾州鐵¶肯餐三斗炭人生空自憐嵗
序忽已換出門更呼車春淺氷¶未泮¶
　　新開河口同方養心望東嶽¶
羣山突兀來崑崙緜亘萬里如兒孫云何泰山壓東魯
峭立¶獨作羣山尊髙摩蒼穹幾千仞倒入巨海相吐吞
風雲欱納¶制水旱日月隱見開晨昏嘗思一舉小天下
俯視人世争諠<md:KR4d0501_SBCK_004-27b>¶諠鄒嶧如錐掎逺翠黄河若帶澆餘渾
<pb:KR4d0501_WYG_004-47a>
自從無懐講封禪金¶繩石䃭半不存文園草文亦已死
漢帝需禮終難論朝馳蒲¶輪木石老夜弭玉節虬龍翻
世今極治四海謐事有未舉羣¶臣奔伊予逺游困羇旅
復此翹望愁攀援偏憐靈芝太古邑¶不到上界勾陳垣
浮雲微茫數尺樹落日慘澹三家村寧知¶東廵頌功徳
但祝南面安黎元之人素謝域中戀誰遣巫陽¶招爾魂
平生空持赤玉舄此去恐負青霞言苦吟夢入太白¶雪
長嘯衣帶扶桑暾居然飄零斷地脈久矣倘怳談天根
<pb:KR4d0501_WYG_004-47b>
我¶還呼酒酹蒼蘚笑挾服閭驂羡門醉中同駕六鼇去
何用囘¶首悲乾坤¶
　　皂角林觀劉錡戰處¶
東都何慘澹南土劇蕭騷徃徃隳戰鬬於焉出英髦為
君竟¶如寄立國已不髙家供敵人賂嵗奉使客艘乾坤
忽掀簸城<md:KR4d0501_SBCK_004-28a>¶郭皆動摇狡兎手可攫長蛇心更饕精熒金
鎖甲翕赩橘紅¶袍厲矛終抉腕投鞭遽填壕云何大兵
壓尚謂和好牢白波¶横天險清野捲地毛將營皂林斫
<pb:KR4d0501_WYG_004-48a>
軍艦采石鏖大星遽崩殞¶滄海争遁逃向非伊人在久
矣凄煙蒿龍虎空野競狐狸遂¶寒嘷信史獨未著竒功
果誰褒因之懐舊跡一弔楚江臯¶
　　風雨渡揚子江¶
大江西來自巴蜀直下萬里澆呉楚我從揚子指蒜山
舊讀¶水經今始睹平生壮志此最竒一葉輕舟傲煙雨
怒風皷浪¶屹於城滄海輸潮開水府凄迷灔澦恍如見
漭滉扶桑杳何¶所須㬰草樹皆動摇稍稍黿鼉欲掀舞
<pb:KR4d0501_WYG_004-48b>
黒雲鯨漲頗心掉明¶月貝宫終色侮吟倚金山有暮鐘
望窮采石無朝艣誰歟敲¶齒况能神或有傴身言莫吐
向來天塹如有限日夜軍書費¶傳羽三楚羇民類魚鱉
兩淮大將猶羆虎錦帆十里徒映空<md:KR4d0501_SBCK_004-28b>¶鐵鎖千尋竟然炬
桑麻夾岸收戰塵蘆葦成林出漁户寧知¶造物揔兒戱
且攬長川入樽爼悲哉險阻惟白波徃矣英雄¶幾黄土
獨思萬載䟽鑿功吾欲持觴酹神禹¶
　　送方養心歸餘姚
<pb:KR4d0501_WYG_004-49a>
切切復切切行子慘不恱嗟此四方志出門彌激烈孤
蹤眇¶泗沂逺眼窮恒碣急吹半天來曾氷千尺裂髙車
少停輪健¶馬空嚼雪雄劒彈無聲敝衣不得結魯鄒誰
學經齊趙幾竒¶節商歌敲樹枝漢禮表茅蕝向時曽買
舟一徃脫羈紲汴流¶入汪洋廬阜陵嵽嵲棄家洗塵埃
求道希老耋微煙錦囊解¶宿露瑶草茁故國尚遺雉前
王多覆轍夷門迷戰區艮嶽守¶狐孽輕鞍小駟殘勁矢
天狼折肯動箕子歌虛貽晋人吷從¶來識時務徃徃在
<pb:KR4d0501_WYG_004-49b>
俊傑神仙真繆悠民物正騷屑兹游固云¶佳所學終不
竭縞髮寧恕人寒燈遽明滅歸尋赤城幽坐視<md:KR4d0501_SBCK_004-29a>¶滄海洩
遥空飛胥濤厚地坼禹穴窮冬息山樊長夏仍擉鼈¶那
能事輕舉但可容踈拙一笑同越吟毋煩用燕說為君
看¶白雲還記此時别¶
　　至杭聞胡汲仲先生没去秋奉柩建昌¶
我舟東至杭直下追落鶻悲風吹白蘋胡子聞已卒昨
秋載¶柩去素紼照揚粤卜兹建昌城無地可埋骨上天
<pb:KR4d0501_WYG_004-50a>
果何心耆¶舊半已没英豪氣俱凋盖壤名獨兀斯文西
漢來大㫖六朝¶刼其間雖振之與世每摩窣紛拏曲學
阿磔裂淫辭淈獰飇¶劒蒯緱幻彩衣繡&KR1806;聖經黯日晶
賢傳䫜烟㶿終無萌蘖生¶就此斷菑蹷嘻公追古先曠
視𦕈窮髮陳言去如遺至理昭¶若揭逺唳翀泬寥孤撑
植摧杌舜韶資搏拊般斧頼剞劂以¶兹白谷遺而有金
鑾謁調琴空緇帷掞賦止鎩瞂征塵恒碣¶濛教雨淮海
浡守儒終勦剛從仕類熛發漉鹽數泥銼飛檄<md:KR4d0501_SBCK_004-29b>¶招島筏
<pb:KR4d0501_WYG_004-50b>
幸焉櫛民垢殊莫裨主闕平時負韋素晚節老佔畢¶佳
友將米醪野僧獻衣襪耵矃耳鶴泉䀶&KR0835;目鯨月生為
列¶仙臞立謝豪俠窟似子本踈庸為士非詭崛持衡乃
藻鑑泛¶駕略銜橜同門溢江漢共道耀參伐將令異蚖
肆肯使増獸¶狘于今我多慚固已遭一刖悁結餘舊氊
軒鶱豈黔突將來¶杳微茫逝者真咄咄宜哉貞耀諡稱
彼甘棠笏公徃知我誰¶翻然採螊&KR1209;怊悵西北雲從以
泛溟渤
<pb:KR4d0501_WYG_004-51a>
　　寄栁博士¶
試續儒林傳南州定幾人清標騰鳯翼素手截鯨鱗卓
犖初¶觀國軒騰早致身燕秦争騁俠鄒魯共稱醇旅劒
渾如淬家¶氈在一振於焉徵有道自此教成均學術諸
生識才名六館¶親土牀然燭夜茸帳給餐晨上下笙鏞
間縱横爼豆陳岐原¶周鼓老闕里魏碑真白日需前席
青雲仰後塵山林稽猛駮<md:KR4d0501_SBCK_004-30a>¶文字到祥麟豈獨呻佔畢猶
應逐縉紳討論抽秘典扈從得¶良臣絶漠幽洲暗滄波
<pb:KR4d0501_WYG_004-51b>
碣石隣鸞旗飛旖旎革輅壓輪囷御¶苑材官集離宫突
騎廵赤狐翻逺譯黄鼠割時珍法酒蒲萄¶熟天花芍藥
春遡風沙鶻健衝雪野駞馴北海誰求隱東都¶或對賓
三闗寧設險八極㧾歸仁悵望懐今古賡歌邁等倫¶短
衣曽見寵長鋏每忘貧共往仍聨駟同吟更接茵玉山
森¶巨石金水濯芳津本擬追枚乗終然愧郤詵鹿鳴來
已再鵬¶擊去何因色挺淮王桂香生楚客蘋聖朝初薦
士江漢有垂¶綸
<pb:KR4d0501_WYG_004-52a>
　　寄呉正傳¶
自昔携手燕南門長風洒雪衣不温向來所見夢一覺
今縱¶欲語舌復呑日斜忼慨與子别班馬跳躍東西奔
色摩中州¶翠嶽聳波濯列壤黄河渾指麾齊秦擊快鶻
凌厲楚漢抽枯<md:KR4d0501_SBCK_004-30b>¶黿彼雖失矣幸得此英氣挾酒猶飛鶱
常憶仲春大羽獵九¶衢絃直歸乗轅綵女紛行引樂伎
材官夾道羅弓鞬須㬰紛¶騰一萬騎足所未及塵為昬
中使計功促筵秩崑崙𤣥圃惟目¶存威鳯文章倐能集
<pb:KR4d0501_WYG_004-52b>
祥麟郊藪將不諠信知天邑自壮麗誰¶使游士争扳援
悲哉小草有逺志隨即大挫栖丘樊恢竒俊¶偉莫子若
便可上拂勾陳垣來乗東楚又一載此地聞舊稱¶雄藩
居民雜作他郡劇治道小試平生言秋行荒壖翠稻實¶
夜艤巨濼明珠燉定應矯首謂予懶青桂無花能返魂
幽屐¶穿林鸞鵠唳大瓢挹海魚龍掀達須出仕窮且隱
肯以一腐¶終乾坤¶
　　一笑
<pb:KR4d0501_WYG_004-53a>
一笑長竿折徒憐大海魚文章猶醤瓿塵土只鹽車白
日燕¶䑓劒清風禹穴書上林誰獻賦愁絶馬相如<md:KR4d0501_SBCK_004-31a>¶　　范蠡宅¶
淡淡寒雲鸛影&KR0065;荒山故宅忽千年大夫已賜平吳劍
西子¶還隨去越船白石撑空留罔象青松落井化蜿蜒
徒憐此地¶無章甫只解區區學計然¶
　　烏震古錢¶
烏震何年自鑄錢偏爐發冶光燭天方圜肉好本不變
<pb:KR4d0501_WYG_004-53b>
百萬¶戍卒横戈鋋鎮州城南塵霧起雖有忠臣無孝子
殘膚毁鼻¶遣還軍老母孱妻傾淚水一時富貴千載兇
摹為騎將空英¶雄天子真傳内藏竭小臣别賜銅山銅
似此頗期邦國活却¶因貨利専生殺但能擲地作金聲
九府終存太公法¶
　　聽客話熊野山徐市廟¶
大瀛海岸古紀州山石萬仞挿海流徐市求仙乃得死
紫芝¶老盡令人愁就中滿載童男女南面稱王自民伍
<pb:KR4d0501_WYG_004-54a>
蒼劒凌天<md:KR4d0501_SBCK_004-31b>¶化曉雲鐵船赴壑沉秋雨琅琊䑓上望欲空
日出未出扶桑¶紅魂漂三神入夢幻淚洒萬鬼争英雄
真人獨見阜鄉舄奉¶使遥傳鎬池璧桃源草樹同一春
紵嶼蛟龍散無迹古往今¶來亦可憐世間何處有神仙
文成五利猶騰說不惜秦年惜¶漢年¶
　　題米元暉青山白雲圗¶
一簇空濛杳靄間嵓花冗葉鬬斕斑若為看盡雲生滅
還我¶青然萬古山
<pb:KR4d0501_WYG_004-54b>
　　題李西䑓真蹟¶
去矣昭陵瘞帖空西䑓茟力到江東知渠尚頼毛錐力
氣壓¶長槍大劍中¶
　
　
　
　
　淵頴集卷四¶
<md:KR4d0501_SBCK_005-1a>¶
<pb:KR4d0501_WYG_005-1a>
欽定四庫全書
　淵頴集卷五
　　　　　　　　¶　　　　元　吳萊　撰
　　論倭¶
臣愚不佞揆今之丗提封萬里東西止日所出入南北
皆底¶於海&KR0065;徼無烽燧之警士卒無矢鏃之費外夷重
譯鄉風效¶順梯山航海莫不來獻方物漢唐之盛所未
有也然以倭奴¶海東蕞爾之區獨違朝化三十餘年奉
<pb:KR4d0501_WYG_005-1b>
使無禮恃險弄兵當¶翦其鯨鯢以為誅首可也而迄今
未即誅意者其有說乎臣¶竊即前事觀之海東之地為
國無慮百數北起拘耶韓南至¶耶馬䑓而止旁又有夷
洲紵嶼人莫非倭種度皆與㑹稽臨¶海相望大者户數
萬小者僅一二百里無城郭以自固無米¶粟以為資徒
居山林捕海錯以為活漢魏之際已通中國其¶人弱而
易制慕容廆曽掠其男女數千捕魚以給軍食其後¶種
類繁殖稍知用兵唐攻百濟百濟借其兵敗扵白江口
<pb:KR4d0501_WYG_005-2a>
乃<md:KR4d0501_SBCK_005-1b>¶逡巡斂甲而退今之倭奴非昔之倭奴也昔雖至弱
猶敢拒¶中國之兵况今之恃險且十此者乎鄉自慶元
航海而來艨¶艟數十戈矛劍㦸莫不畢具銛鋒淬鍔天
下無利鐵出其重¶貨公然貿易即不滿所欲燔焫城郭
抄掠居民海道之兵猝¶無以應追至大洋且戰且卻戕
風鼓濤洶湧前後失扵指顧¶相去不啻數十百里遂無
奈何䘮士氣虧國體莫大扵此然¶取其地不能以益國
掠其人不可以强兵徒以中國之大而¶使見侮扵小夷
<pb:KR4d0501_WYG_005-2b>
則四方何所觀仰哉唐太宗擒頡利而靺鞨¶來朝太宗
曰靺鞨逺來突厥既服也今倭奴不及扵突厥逺¶甚若
其内屬如靺鞨者又多臣恐其有效尤扵後也以臣度¶
之倭奴之國去髙麗眈羅不逺今戍髙麗眈羅者當不
下數¶百萬戍慶元海道者當亦不下數百萬比嵗水教
以作士卒¶之氣大艦數百薄海上下然迄未能以兵服
之者地絶大海<md:KR4d0501_SBCK_005-2a>¶險故之以間往征之三軍之士感激嗚
咽誓不再見父母妻¶子颶風連晝夜大魚䟦扈驚觸篙
<pb:KR4d0501_WYG_005-3a>
柂勁弩不暇發囓舌相視¶不幸而有覆艦之虞衣衿結
聮溺死枕藉幸而一存㧞刀斫¶舷手指可掬雖親戚不
相救援生死尚未能保何暇較勝負¶哉昔者隋人統五
十二萬人伐髙麗髙麗終拒守不下所恃¶者鴨緑一小
江耳今倭奴之強固不如髙麗而大海之險甚¶扵鴨緑
水者奚啻幾十倍其人率多輕悍其兵又多銛利性¶習
扵水若鳬鴈然又能以攻擊為事而吾海道之兵擐甲
而¶重戍無日不東面望洋而嘆使其恃強不服雖盡得
<pb:KR4d0501_WYG_005-3b>
而𠞰之¶摧朽拉腐也而彼乃肆然未甞一懼非恃險也
何敢若是吳¶甞浮海伐夷洲矣獲其人三千而兵不助
强隋甞浮海伐留¶仇矣㧞其城數十而國不加益何也
人非同我嗜欲弗能生¶也地非接我疆土弗能有也為
今之計果出兵以擊小小之<md:KR4d0501_SBCK_005-2b>¶倭奴猶無益也古之聖王
務脩其徳不敢勤兵扵逺當其不¶服則有告命之詞而
已今又往往遣使臣奉朝㫖飛舶浮海¶以與外夷互市
是有利扵逺物也逺人何能格哉魏文帝謂¶辛毘曰昨
<pb:KR4d0501_WYG_005-4a>
張掖獻徑寸大珠今欲求之曷若辛毘對曰聖王¶惟徳
之務四夷畢獻方物求而得之不足貴也今不若罷我¶
互市從彼貿易中國免徼利之名外夷知效順之實計
莫便¶扵此彼倭奴者心嗜利甚我苟不以利徼之雖不
煩兵猶服¶也何以知其然也漢建安中鮮卑軻比能稍
冦遼東三郡其¶後來朝則詰之曰我雖外裔亦人也禽
獸猶知擇美水草以¶居况我人乎哉前者守臣數徼我
以利使吾不得畜牧吾故¶叛去今反其法吾故來又况
<pb:KR4d0501_WYG_005-4b>
倭奴之人稍知文字豈反不及¶軻比能耶而獨不知效
順者此臣所以日夜扼腕切齒為朝¶廷惜也臣年長矣
每思傅介子班超之所為慨然嘆息使二<md:KR4d0501_SBCK_005-3a>¶子不自奮扵
絶域未免為田里之匹夫功或不成扵漢朝至¶老死亦
無聞扵後世臣自揆不能如二子之智而欲有二子¶之
功罪不容扵死幸而朝廷假臣一命奉其告辭得往喻
之¶亦一竒也議者必曰鄉曽數遣使猶不得要領近自
對馬絶¶景等島渡大海徑趨太宰府髙麗眈羅沮撓百
<pb:KR4d0501_WYG_005-5a>
出留使臣不¶使遽見中夜守䕶排垣破户喧呶叫號兵
燧交舉後雖僅得¶其使介來廷終至渝平而不服意者
一泛使之遣未足以服¶之乎自臣觀之今則髙麗眈羅
已服所未服者倭奴而已然¶亦不勝其懼矣故今遣使
不可與鄉遣使並論也臣必謂其¶王曰海東之地曽不
能當中國一大州其兵衆之多寡可料¶而知也以今中
國之盛不即加誅扵海東者天子之徳不忍¶煩兵扵逺
非有愛扵海東也鄉者王之衆航海而來驚我海¶道之
<pb:KR4d0501_WYG_005-5b>
兵且戰且卻王之輜重䘮失者太半而我曽不損一毫<md:KR4d0501_SBCK_005-3b>¶三軍之士忿然含怒甚唯寐忘之當慶元海道者莫不
被堅¶甲蹠勁弩帶利劍飛艦蔽海而東超足距躍輕風
濤萬里之¶險决死生以問罪扵王兼之髙麗眈羅之衆
其識海道習水¶性與王國同是王數面受敵也然迄今
未即加兵者意王猶¶有人心欲以禮義服之又不忍煩
兵以苦王以故遣使臣來¶今朝廷攻王之土地非如伐
夜郎畧朝鮮可以置城守也雖¶得之越海弗能有也寳
<pb:KR4d0501_WYG_005-6a>
珠金帛積如丘山不恃外夷之貢獻¶也殊方異物來獻
于廷又不假王之重貨也罷我之互市從¶王之貿易是
吾土地之所産王反得而用之也然王之名物¶不譯於
舌人也久&KR0065;隙一開市易且有禁非王之利也旦夕¶大
兵且來王必悔之王若聽使臣是得效順之美名而免
受¶敵之實患也此臣喻之之說也¶
　　形釋<md:KR4d0501_SBCK_005-4a>¶客有問曰生故倦㳺也頗有聞於今之世乎泰階既平
<pb:KR4d0501_WYG_005-6b>
滄海¶不波仁漸八荒徳被邇遐東陬𣺌蟠木西紀泝流
沙麒麟鳯¶凰襂褷翕赩徴瑞乎山谷神芝朱草勾萌甲
拆納祥于水涯¶上又招賢良選㢘茂訪遺逸舉孝弟開
承明廣内之廷設金¶馬石渠之署髙者登公卿大夫次
猶補文學掌故逺方鄙人¶瞻望歌詠以需進用之日者
久矣又豈有卑汚連蹇局縮齷¶齪不少遇乎生嘗竊志
於是少始知學長又益加義理析秋¶毫辭章掞春華亦
既絶江河畧青徐東掎齊魯之郊北睨燕¶趙之都英豪
<pb:KR4d0501_WYG_005-7a>
間出俊造交驅指南文苑擩嚌道腴盖將追蹤¶乎三五
而方駕乎羲蘧然且名不躋仕版身不離樵蘇口不¶攻
辯智足不利走趨誠不能與世之豐&KR0283;博碩輕便侈汰
者¶比數乃若此之拘也是何昔者𤣥造肖形之過乎予
則應曰¶唯唯否否若客所謂知其一未知其二者也乾
清坤濁交錯<md:KR4d0501_SBCK_005-4b>¶紛絪吹隂煦陽坱圠無垠洪纎髙庳肥瘠
異倫抽機掣鍵斡化陶鈞則且或入於堯禹之聖與夫
桀跖之不仁轇轕氣運雜遝形質鳬短鶴長烏黔鵠白
<pb:KR4d0501_WYG_005-7b>
卒不可變已尚能復逃其真乎然則大有所不及小有
所不取材有所不任力有所不負□□䀶&KR0835;傎倒鹵莽
明足以察錐末或者泰山之不睹魁壘卓犖精悍壯武
勇足以敵千鈞或者蟬翼之不舉王良扶輿造父執轡
必將驂蜚黄馭騕褭犇騰追逐過都歴國然後知滇僮
僰騎曽不得以供騶䇿易牙調羮屠蒯侍酒必將截肥
胾湛清醥淋淫酺醊式歌且舞然後知瓦缶䙝味曽不
得以厠鼎爼鄼侯定律稷嗣制禮必將考圖籍列茅蕝
<pb:KR4d0501_WYG_005-8a>
竒瑋特逹危談抗論然後知窮鄉曲學曽不得以施廊
廟子猶以是病也盍獨不觀夫世之務進而不已者乎
峨髙弁曳長珮從容而逰豫尭行而舜步摉古文摘竒
字穿鑿以附儷周情而孔
