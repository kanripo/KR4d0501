# -*- mode: mandoku-view; -*-
#+TITLE: 淵穎吳先生集
#+DATE: 2015-09-11 16:24:39.873883
#+PROPERTY: ID KR4d0501
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0399-012淵頴吴先生文集-卷第十二.
<pb:KR4d0501_SBCK_012-1a>¶
淵穎呉先生集&KR0195;之十二　門人金華宋濂編¶
　　桒海遺録序¶
頃予嘗&KR0025;郷先生學見福唐劉汝鈞貽書括蒼吳思齊子善¶
論文丞相宋瑞事云自江西&KR0004;起時﨑嶇山谷購募義徒畊¶
甿洞丁造轅門請甲仗不啻數萬而尹玉實為驍&KR0005;大衣冠¶
指麾衆皆&KR0855;闕感泣求效死巳而當國二揆交沮用兵帥無¶
宣諭卒無犒賞&KR0741;桓月餘僅令守姑蘇一路張彦提重兵居¶
毗&KR0092;且有叛志尹玉竟以絶太湖吊槗首尾不救而溺死未¶
㡬獨松告急朝廷四詔政府六書&KR0208;弃聊攝援根本一日一¶
夜倉皇就道及至行都而獨松随以破䧟復令駐兵餘杭守¶
獨松朝議不一衆心離散㑹有尹京之命餘慶&KR0205;奪其印不¶
予漢輔遁徳剛遁北軍入城與&KR0096;又絶江遁乃即日拜樞使¶
又拜右揆&KR0024;与&KR0096;䖏且令往軍前講解毅然請行及&KR0013;囚以¶
<pb:KR4d0501_SBCK_012-1b>¶
北中道奔迸&KR0053;集亡散無兵無粮天下大勢去矣帝覇交馳¶
正偽更作是不一妵當世之爲大臣元老者視易妵如閱傳¶
郵况當滄海橫流之際而彼乃以異妵未深得朝廷事&KR0096;欲¶
&KR0215;手障之至死不屈微箕二子且有愧色於宗國矣其書大¶
略如此予後又&KR0023;見淮隂龔開&KR0001;作文宋瑞陸秀夫二傳盖¶
益詳焉方唐末五代之季藩鎮䟦扈武臣驕矜君臣父子之¶
義不明而土地甲兵之強&KR0011;無不欲黄屋左纛自爲者先宋¶
知其然一旦踐大位即罷諸莭度兵符&KR0205;用&KR1704;臣以爲治終¶
不足以盡復乎石晋&KR0001;割之境土迨乎宣和衰乱北兵南下¶
急&KR0002;建瓴曽不得乗一障設一&KR0049;而遂至奔亡不守後宋再¶
造東南區區山海之間内政不修外猶恃夫江淮以爲固乆¶
之南北夾攻而汴蔡之藩籬自撤其蔽荆㐮受圍鄂渚有警¶
巴蜀侵䧟廣西之烽燧亦不絶此其國勢垂盡受兵䖏多殆¶
<pb:KR4d0501_SBCK_012-2a>¶
如囊中探丸圍中逐鹿無&KR0167;有潜藏隠伏地矣&KR0001;可幸者天¶
下學士大夫二三百年祖宗培飬作成之澤薰蒸者久忠臣¶
義子或死莭或死事盖無媿焉卒之宋瑞秀夫前後死國精¶
忠&KR0557;烈誠有在於天地而不在於古今者嗚呼呉晋陳陏之¶
変豈復有一人若是哉龔開者字聖予少甞與秀夫同居廣¶
&KR0092;幕府及世巳改多往来故亰家益貧故人賔客&KR0049;問日至¶
立則沮洳坐無几席一子名浚每俯伏榻上就其背按紙作¶
唐馬圖風騣霧鬛豪骭蘭筋備盡諸態一持出人&KR0186;以數十¶
金易得之藉是故不飢然竟無&KR0001;求於人而死志莭既峻儀¶
&KR0026;甚偉文章議論愈髙古至爲此二傳大率&KR0011;司馬&KR0118;班固¶
&KR0001;爲陳夀以下不及也此其人殆亦無&KR0018;扵秀夫者哉予故¶
私列二傳以彂其端詢之故老徴之雜記題曰棄海遺錄且¶
以待太史氏之采擇¶
<pb:KR4d0501_SBCK_012-2b>¶
　　古詩考錄後序¶
予甞&KR0025;黄子學詩黄子集漢魏以来古詩凡數十百萹詩之¶
作尚矣盖古今之言詩者異焉古之言詩主扵聲今之言詩¶
主於辞辞者聲之寓也昔者孔子自衞反魯乃與魯太師言¶
樂樂既正矣而後雅頌各得其&KR0001;史&KR0118;則曰古詩三百餘萹¶
聖人特取其三百而&KR0013;之弦歌&KR0001;謂洋洋&KR0313;耳者不獨主扵¶
聲也或因其㫁章取義而欲以導其言語之&KR0001;彂或夲其直¶
&KR0204;全體而務以約其&KR1167;情之無邪是又不以其辞哉制氏世¶
世在大樂官盖頗識其鐘鼓之鏗鏘而不能言其義鹿鳴騶¶
虞伐檀文王四調猶得為漢雅樂之&KR0001;肄且混扵趙燕椘代¶
之謳者無㡬自其辞言古今義理之極致一也自其聲言則¶
樂師矇&KR3636;之任未必䏻勝夫齊魯韓毛四家之訓詁者也雖¶
然古之安樂怨怒哀思之音盖&KR0005;因其辞之&KR0001;寓者而盡見¶
<pb:KR4d0501_SBCK_012-3a>¶
之故當時之聞韶者則&KR0025;容和緩&KR0026;武者則彂揚蹈厲是獨¶
非以其聲辞之俱備然哉自漢魏以来誠不可以朢古三百¶
萹至於上下千有餘載作者間出如以其聲則沈休文之樂¶
志王僧䖍之技録自能辨之苟以其辞則今無越乎黄子之¶
&KR0001;集者吾猶恐古之言詩不專主扵聲而今之言詩亦不專¶
主於辞也何則古之言詩本無㝎聲亦無㝎韻聲取其諧韻¶
取其恊平固未始甞為平仄固未始甞為仄清固未始不叶¶
為濁濁固未始不叶為清自近世王元長沈休文之徒始著¶
四聲㝎八病無復古人深意新安呉棫材者乃用是而&KR0024;音&KR0024;¶
韵先&KR1704;亦甞&KR0145;是而叶詩叶離騷盖古今之字文不同南北¶
之語言或異而音韵随之是雖不待於叶而自能叶焉者也¶
故當&KR0026;其辞然則古之言詩者辞而言樂者則聲也采詩之¶
官不置樂府之署不設吾無以聲為也若夫今之言詩既曰¶
<pb:KR4d0501_SBCK_012-3b>¶
古近二體古體吾不敢知而近體乃謂之為律者何也又安¶
得不求夫聲辞之俱備而後為至哉考乎古者考此足矣試¶
以是而復之黄子序于末編¶
　　陳氏大衍易數後序¶
凡天下之物必有理而後有象有象而後有數數始於一有¶
一而後有二一者竒二者耦而後有隂陽老少之変七八九¶
六之筞筞三變而成爻爻六變而成位此聖人&KR0001;以&KR0026;変而¶
立卦考象數而建卜筮者也易曰大衍之數五十其用四十¶
有九自其大衍之五十者緫之則又合於太極之一是皆天¶
地自然之運又豈待乎人力之強為者㦲何則一定者理也¶
雖其體甚實&KR0001;&KR1308;無形未始有定者事也雖其跡本虚因應¶
乃有理在是數亦不外乎是欲求其極則天地之開闢人物¶
之消盡且可以數莖之&KR0433;參兩而盡决之者吾聖人固未肯¶
<pb:KR4d0501_SBCK_012-4a>¶
䡖爲之&KR0003;也是何丗之喋喋者然㢤自秦㓕六經易以卜筮¶
故存漢&KR1704;林傳孔子六傳至菑川田何易道大興魏郡太守¶
亰房則又受學外黄焦延夀不与何同漢初河内女子始獻¶
易&KR0003;卦盖与老子同藏於風雨屋&KR0633;之間京房之&KR0003;互相出¶
入故世之稽&KR0123;凶刺休咎者徴焉是果吾聖人之遺意哉它¶
則進退以㡬而爲一卦之主者爲丗對待以丗而爲其主之¶
相者爲應世之&KR0001;位而隂陽之&KR0001;肆者爲飛肇乎&KR0001;配而隂¶
陽終不脫其本者爲伏起乎丗&KR0063;周乎内外終終始始而後¶
動爻互體五行納甲之変無不具者人自以爲&KR0014;探河洛圖¶
書之&KR0296;家自以爲能彂周孔爻象之藴餘則或入於淫瞽方¶
技之流与易大相逺矣先正盖有見焉必以名理論易而或¶
不以象數論易雖然是又可得而盡&KR0440;者哉括蒼陳生甞出¶
大衍易數一&KR0195;間爲予占考其法則曰聖人之立卦者八故¶
<pb:KR4d0501_SBCK_012-4b>¶
天下之物苟囿扵數者亦不過八吾則夲其&KR0001;值之數&KR0186;以¶
八乗除之或以身之&KR0001;䖏定其坐作動静之殊或以字之&KR0001;¶
畫測其向背俯仰之異八而巳矣自八而六十有四自六十¶
有四而四千九十有六用此道也嗚呼生之於易勤矣要之¶
特亰房之法耳生則又曰是固本之希夷氏者也豈彼生者¶
希夷氏之遺裔欤先天四圖吾聖人之學也生盍歸而務求¶
其要欤一中造化心上經綸盡在是矣¶
　　秦階六符經後序¶
泰階六符經者本黄帝有熊氏丗不傳當漢建元之間東方¶
&KR0203;始陳其&KR0003;欲以&KR0026;天表之変定上心之侈者應劭仲逺又¶
䟽其文頗&KR0011;甘石諸人&KR0001;為託之者也盖古昔聖人之論隂¶
陽五行者尚矣幽賛乎神道彂揮乎天理是豈無其故乎特¶
未甞膠扵多忌之學欲肆其一定之&KR0003;也苟曰乾坤開闔莫¶
<pb:KR4d0501_SBCK_012-5a>¶
非一造化亭毒之妙某言必有某徴某事必有某應喜樂好¶
悪出扵人之情饑華泄雹興於天之治天人兩間似皆有以¶
潜囬其機宻運其軸而無難者是亦管窺蠡測而巳矣自劉¶
向言皇極之建不建亰房又推易卦直日用事董仲舒睦孟¶
之徒又分春秋二百四十二年灾異之驗或身&KR0205;以死或國¶
随以䠞迄不少救然而天文月令䜟緯術數百家雜起不曰¶
&KR0027;龍河洛洞幽靈之府必曰鈐决㝠奥覈&KR0852;福之源蠭談而¶
角辯啓穴而鑿牖秖足以長姦偽而甚不足以祛邪惑者大率¶
漢世世主以是論政儒生以是論學何其&KR0378;也子不語恠力¶
亂神又曰性與天道不可淂而聞也庸詎有&KR0002;是云云者乎¶
當東方&KR0203;陳是&KR0003;時上始為微行行暴肆侈越制亡度舉盩¶
厔鄠杜陸海之饒廣上林苑東征西伐軍旅數起黎民失業¶
父子相食斯其為人痾也酷矣天人一理也吾知修吾事以¶
<pb:KR4d0501_SBCK_012-5b>¶
畏天可也日蝕地震冬雷夏霜蒙氣還風旱乾水溢天之為¶
也人何與焉天豈&KR0002;世之小大夫然哉惉然喜頩然怒人人¶
而欲應之以吉凶妖孽之决也一日之頃雖千技百変而為¶
之亦不足矣要之天為天人為人母相瀆也至其&KR0001;以兼統¶
而一貫之者昭昭冥冥理無変氣有変也然上&KR0004;即位天表¶
巳多変關東大饑風赤如血齊椘二十九山同日崩考之人¶
事則猶未有可感者変何自作哉&KR0005;人子未甞有過父母乃¶
先作色以待其有過固不可也使朝廷多欲之心一窒文景¶
富庶之政未改是且委之天運之適然者欤抑亦君徳之勝¶
為&KR0085;以銷天變之迭至者歟不然未可知也而今乃欲以膚¶
學謏聞者盡之則非矣&KR0045;子雲曰通天地人曰儒通天地而¶
不通人曰&KR0458;嗚呼&KR0458;而止者此非黄帝書也甘石諸人&KR0001;為託¶
之者也雖然觀是者又可無畏乎哉¶
<pb:KR4d0501_SBCK_012-6a>¶
　　王氏範圍要訣後序¶
天文星暦五行之&KR0003;尚矣黄帝風后漢河上公有三命一家¶
藝文志不著録也梁陶&KR0700;景始述三命抄略唐僧一行桒道¶
茂劉孝恭咸精其術韓退之言李虚中善用人年月日時知¶
人命貴賤夀夭者是巳貞元&KR0004;李弼乾又推十一星行暦後¶
傳終南山人鮑該曹士蒍世係之星暦&KR0001;謂十一星者日月¶
五星四餘是也然而天體至圎二十八宿與之為經日月五¶
星皆動物也且相循環運轉乎三百六十五度有畸之内與¶
之為緯尚書堯典考四仲中星各以時異秦漢以來諸儒又¶
推十二次度數十二國兮野及&KR0001;入州郡&KR0292;次乃若有一定¶
不可易之䖏是何天運之常旋地維之不動者又若是參&KR0980;¶
不齊也哉晋天文志天東南有十二國星其星有変各以其¶
國&KR0005;天之&KR0001;覆至廣華夏之&KR0001;占特東南牛女二宿之下欤¶
<pb:KR4d0501_SBCK_012-6b>¶
此十二國星又与前十二國之分野異矣意者牛女二宿當¶
十二次則爲玄枵星紀之交當十二國則爲齊呉濵海之地¶
天運之常旋者夲不常居地維之不動者固有㝎属也雖然¶
北極居天之中常在人北北斗實爲帝車運乎中央亦䖏人¶
北盖甞北至幽州碣石之野斗極且當人上北過居庸西渡¶
滦水北斗巳南迤而下人且背之而馳矣由是觀之華夏之¶
&KR0001;占者豈直東南十二國星哉未可以一槩論也日君象也¶
行則有常月五星臣象也行則無常盖日之常行也則有中¶
道暦家&KR0001;謂黄道是巳月五星既無常行乍南乍北或嬴或¶
縮且或不出於周天二十八宿黄道之度而雜犯乎河漢内¶
外諸星此又豈可以區區算數少測之哉它則紫氣以祥彗¶
孛以妖羅㬋計都以蝕神首尾古未嘗与七政並列春秋之¶
書星孛或入北斗或在大辰夲是妖星爲異老子之出函谷¶
<pb:KR4d0501_SBCK_012-7a>¶
紫氣臨&KR0028;亦是氛祲雜占王朴五代欽天暦又謂蝕神首尾¶
僅行於民間小暦而巳今其&KR0003;一本之都利聿斯經都利盖¶
都頼也西域康居城當都頼水上則今&KR0001;謂聿斯經者婆羅¶
門術也李弼乾實婆羅門伎士而曹士蔿又作民間小暦者¶
此其爲術固異於甘石之舊矣夫以天地隂陽之合散而庶¶
人庶物莫之䏻遺氣賦之形理賦之&KR1167;&KR1167;之體本粹然至善¶
者也氣之運譬之草木春而榮秋而槁倐而凝聚忽而凘盡¶
亦其宜者苟不推之以一理之同而徒役之以多衍之異不¶
亦末乎嚴&KR0092;王生乃以範圍要訣一&KR0195;示予其法皆原於易¶
又有過於三命十一星之外者列之以千百十零附之以氣¶
名體性尤與潜虗擬玄者合也此其㝡近扵理者欤&KR0005;其人¶
之創爲是法者亦且有得於河洛圖書之奥者欤故予又特¶
采別&KR0003;以序之¶
<pb:KR4d0501_SBCK_012-7b>¶
　　司馬子微天隠子注後序¶
司馬子微天隠乎注一&KR0195;八萹天&KR0046;子亡其妵族邑里或曰¶
子微託之者也夫黄老之&KR0003;始自黄帝老子太史公老子列¶
&KR0019;則称其以自隠無名為務至其道乃曰無為自化清净自¶
正無它異也當漢&KR0004;黄老盛行至武帝又好神仙文成五利¶
之徒迃誣恠譎之士神光巨跡千変百幻雖嘗一致槁山之¶
祠欲追黄帝之遺風者獨不及老子神仙方技豈又與道家¶
戾歟東漢以来丗之&KR1704;者方以天文卦&KR0248;為内學而為天子¶
公卿之&KR0001;賔禮甚則自䧟於&KR0017;道&KR0057;慈啓之&KR0081;玄紹之玄之¶
後則有鄭君鄭君之後則有葛洪&KR0081;洪之後則有陶弘景洪¶
與弘景本&KR1704;者當天下多故欲自縦扵方外逸民之間一傳¶
而王逺知再傳而潘師正三傳而呉筠司馬子微考其學今¶
天&KR0046;子之&KR0001;述巳盡之矣予觀天隠子冲澹而閑曠虚靚而¶
<pb:KR4d0501_SBCK_012-8a>¶
寡欲黄老之遺論耳然而龍&KR0849;鉛汞抽添吐納之事未之及¶
也豈或秘而不言欤夫以老子之&KR0113;道飬夀雖太史公猶不¶
盡信又况後世之迃誣恠譎者可必得而悉徴之欤自今道¶
家而言彼謂&KR1167;宗&KR1704;者則曰此心也必主於&KR0116;彼謂命宗&KR1704;¶
者則曰此氣也必保其純一天人達&KR1167;命囙其血&KR0079;口鼻之¶
粗而得與造化&KR0538;涬同入於無盡盡之妙此古之人&KR0001;以長¶
生而不死者豈或別有其術欤不然天隠子之學亦止於是¶
而巳欤或曰孔子甞師老子吾聖人盖尸假者也特以語恠¶
而不言故曰述而不作敏而好古&KR0060;比於我老彭老則老聃¶
彭則彭祖也雖然老子東周一柱下史耳幽王時有伯陽父¶
顯王時有史儋夲是二人且不與老子同時老子固夀矣太¶
史公欲合伯陽父史儋爲一人且爲老子則亦疑弗能㝎也¶
彭祖本大彭氏國陸終氏苐三子當堯時始封又國語曰大¶
<pb:KR4d0501_SBCK_012-8b>¶
彭豕&KR0330;則商㓕之注謂在武丁時自尭至武丁中興上下且¶
七八百年亦無縁大彭之國自興至㓕止當彭祖一世世之¶
言彭祖夀者吾又可得而必信之欤盖孔子&KR0001;言老彭自是¶
商之賢大夫不謂老聃彭祖也老子甞問禮矣彭祖者竟何¶
爲耶豈或果有飬生之說耶嗚呼吾聖人未甞言養生然亦¶
未甞不飬生禮者&KR0001;以莭其動容周旋樂者&KR0001;以彂於詠歌¶
舞蹈禮樂不可斯湏去身無非養也固未甞以養生言也天¶
地隂陽闔闢屈伸之変亦何&KR0001;不有夫又何謂乎尸假矣哉¶
嗚呼天隠子逺矣吾将東往海上廣桒而問焉庶㡬果有&KR0001;¶
遇而必得之者耶¶
　　歐陽氏急&KR0556;章解後序¶
歐陽子急&KR0556;章一卷盖㩀元豐九域志作也自唐失其御天¶
下分爲十數至宋而復合然猶不足以復唐世之土宇曽未¶
<pb:KR4d0501_SBCK_012-9a>¶
㡬何南北乕争光岳氣裂兵戈日尋生靈涂击&KR0069;於是我朝興¶
焉一麾而克有中原再舉而底㝎江左然當大軍百戰之後¶
閭里蕭條荆榛滿目户口凋瘵流轉異郷雖以昔日大藩列¶
府控制局面今則徒&KR0011;附庸雄城壮縣顯著版籍今則不聞¶
建置甚者至以東南財賦之嬴而往濟西北之不足頋獨何¶
哉嘗聞古稱秦雍為天府齊地&KR0018;海亦&KR0197;東秦唐丗頗稱楊¶
一盖二而東西秦寖為不及宋承唐季&KR0333;離之緒内緫二十¶
三路外制兩國遼淂燕雲三關之險夏制靈武河西之饒太¶
河東圵陜西五路之民&KR0010;窘於兵不暇自救一旦而南&KR0118;呉¶
㑹荆襄兩淮又為邉面而應敵重以山東張林李全之変淮¶
甸空虚蜀夲㝡險平世金珠錦繡之美衣&KR0013;中國金房假道¶
徒示夾攻黎嶲竒兵竟成斡腹由是兵燹相仍創殘不振則¶
亦非復唐舊矣然惟呉㑹近畿之境自唐五代以来呉越世¶
<pb:KR4d0501_SBCK_012-9b>¶
奉正朔保境息民盖至宋移蹕江閩嶺海之&KR0001;犇輳及其既¶
亡又未嘗苦操尺寸之兵而拒敵故今人物之&KR0001;聚土地之¶
&KR0001;産猶&KR0085;以為天下㝡雖&KR0002;一城百里之縣至或升為散州¶
上秩以治之國家經費度支資給陸輦海運動至百萬豈民¶
力之果&KR0073;哉此猶富家萬金之産田連阡陌粟&KR0313;倉廥要亦¶
取之有窮用之有竭&KR0004;不可以富強恃而不惟安養之是務¶
也嗚呼豈惟東南一隅雖㠯西北休養生息之餘亦不可以¶
不深加其意矣是故當今之務欲富國者必在於養民欲養¶
民者又必在扵重郡縣之選嚴守今之職苟重其選&KR0005;任之¶
以久而可成功苟嚴其職&KR0005;權有&KR0001;歸而易集事今之世每¶
以三&KR0010;為守令滿秩曽未足以一新郡縣之耳目而巳去又¶
况用人不得&KR0825;辟臨事不得専議錢糧悉拘扵官而不得専¶
用軍卒弗出扵民而不得与聞盖古之治郡者自辟令丞唐¶
<pb:KR4d0501_SBCK_012-10a>¶
世之大藩亦多自辟幕府僚属是故守主一郡之事或司金¶
榖或按刑獄各有分職守不煩而政自治雖令之主一邑丞¶
則賛治而但掌農田水利主簿惟掌簿書尉則惟&KR0450;盜賊令¶
亦不勞獨議其政之當否而已今自一命而上皆出扵吏部¶
遇一事公堂完署甲是乙否吏或因而為姦勾稽文墨&KR0024;苴¶
罅漏塗摖&KR0010;月填塞辭欵而益不&KR0014;以盡民之情状至於唐¶
世之賦上供送使留州自有㝎額兵則郡有都試而惟守之¶
&KR0001;調遣宋之盛時&KR0010;有常貢官府&KR0001;在用度贏餘過客往来¶
禀賜豐厚故士皆樂扵其職而疾於赴功兵雖不及扵唐義¶
勇民丁團結什伍衣装弓弩坐作擊刺各保郷里敵至即彂¶
而郡縣固自兼領者也今則官以錢糧為重不容盜臣常俸¶
至不&KR0014;自給或多&KR0141;吏兵則自近戍逺既為客軍尺籍伍符¶
各有統帥但知坐食郡縣之租稅然巳不復繫守令事矣夫¶
<pb:KR4d0501_SBCK_012-10b>¶
辟官涖政理財治軍郡縣之四權也而今皆不淂以専之是¶
故上下之體統雖&KR0002;相維而令不一法令雖&KR0002;可守而議不¶
一為守令者既不得其職&KR0005;欲議其法外之意必且玩常習¶
故辟嫌碍例而皆不足以有為又况三時耕稼一時講武不¶
復古法之便易而兵農益分遇&KR0010;一儉郡縣之租稅悉不及¶
額軍無見食東郍西挟倉廥空虗而郡縣無復贏蓄以待用¶
或者水旱洊至閭里蕭然農民菜色而郡縣且不能以賑救¶
而坐致流亡是以言涖事而事&KR0096;不在於郡縣言與利而利¶
權不在於郡縣言治兵而兵&KR0096;不出於郡縣尚何以復論其¶
富國&KR0073;民之道哉嘗求其故自我國家起自北土絲理中原¶
中原豪傑擅動甲兵保有郷里因而降附使據其境土如古¶
諸侯大開幕府辟置官属錢糧獄訟一皆&KR0825;制扵已而不復¶
有&KR0028;乎上巳而山東猘子地富兵強跳踉負固卒貽征誅殱¶
<pb:KR4d0501_SBCK_012-11a>¶
㓕而後天下郡縣一命之官悉歸於吏部錢粮獄訟&KR0011;皆關¶
白奏讞而不敢少自専焉由是郡縣守令之職始䡖而不得¶
自重矣必也辟官涖政理財治軍四者之&KR0096;一歸於郡縣則¶
守令必稱其職國可富民可&KR0073;而兵農各得其業矣此予&KR0001;¶
謂重郡縣之選嚴守令之職者盖視唐宋之故典為然實當¶
今之急務也於是夲歐陽子之&KR0001;集為䟽其古今郡縣之沿¶
革與夫政令之設施不同者以序之雖然此固非歐陽子之¶
意也予亦過論矣哉¶
　　樂府&KR0011;編後序¶
&KR0004;太原郭茂倩次古今樂府但取標題無時世先後紛&KR0333;&KR2989;¶
雜摹擬盗襲層見間出厭人視聽今故就茂倩所次辨其時¶
代且選其&KR0001;可學者使各成家又&KR0025;而論之曰古之言樂者¶
必夲扵詩詩者樂之辞而播於聲者也太史采之太師肄之¶
<pb:KR4d0501_SBCK_012-11b>¶
世道之盛衰時政之治&KR0333;盖必於詩之正変者得之詩殆難¶
言矣乎自秦変古詩樂失官至漢而始欲脩之燕代荆椘稍¶
恊律吕街衢巷陌交相唱和當丗學者司馬相如之徒徒以¶
西蜀雕蟲&KR0144;刻之辞而欲立漢家一代之樂府傳及魏晋流¶
風䆮盛而其&KR0001;謂樂者亦止於是嗚呼今之去漢則又逺矣¶
故今或&KR0026;樂府之詩者一切指為古辭雖其浮淫鄙倍不敢¶
芟夷殘訛缺漏不能附益頋獨何哉誠以古辞重也魏晋以¶
降盖惟唐人頗以詩自名家而樂府至雜用古今體當其&KR0004;¶
年江左齊梁宫闈粉黛之尚存及其中世代北蕃夷風沙戰¶
伐之或作是則古之&KR0001;謂&KR0333;丗之怨怒亡國之哀思者而唐¶
人之辞為盡有之欲求其如漢魏之古辞者少矣雖然漢承¶
百王之敝治不及古唐之於漢則又不及扵漢者逺甚是故¶
秦虢列苐國忠秉政妖淫蠱惑養成禍&KR0333;而天下之俗日趋¶
<pb:KR4d0501_SBCK_012-12a>¶
於&KR0102;蕃戎搆難隴右䧟&KR0255;侵&KR0092;侮辱䠞我場疆而天下之勢¶
卒以&KR0010;䖏於邉擐甲執兵無有休息唐之盛時雖&KR0002;未見其¶
䘮敗亂亡之戚及其既衰而遂不&KR0014;救然則唐丗之治固有¶
以致之而唐人之辞亦於是乎有以兆之者矣嗚呼世道之¶
盛衰時政之治&KR0333;盖必於詩之正變者得之豈不然哉然而¶
上自朝廷下至閭閻委巷苟&KR0026;其詩者則又必因其言辞之¶
&KR0001;指聲音之&KR0001;彂而悉悟其心術之&KR0001;形氣數之&KR0001;至予聞¶
唐有宋沆者開元&KR0535;相璟之曽孫每太常樂工奏&KR0458;即&KR0014;揣¶
其樂聲之休咎遇有工善篳篥者且曰彼&KR0005;神逰墟墓&KR0458;雖¶
善至尊不宜近巳而果然衆工大驚夫以春秋之丗鄭之七¶
子嘗賦古詩而趙孟欲以&KR0026;其志之&KR0001;向然今宋沉乃&KR0014;以¶
其善樂之故察人死生貴賤不遺毫&KR0288;何其神哉嗚呼詩本¶
&KR0001;以為樂也詩殆難言矣乎今之學者深沉之思不講而講¶
<pb:KR4d0501_SBCK_012-12b>¶
為麁踈鹵莽之語中和之莭不諧而益為&KR0299;寥簡短之音此¶
其心術之&KR0001;形氣數之&KR0001;至不惟趙孟知之是皆見誚於宋¶
沉者也予故論之使後之讀是編而欲學是詩者可不慎哉¶
　　春秋&KR0474;例後題¶
春秋左氏漢&KR0004;夲無傳者劉子駿始建明之欲立學官諸儒¶
莫應然傳之者亦巳衆多賈景伯服子慎並為訓解及晋而¶
杜元凱又作經傳集解三十&KR0195;&KR0474;例四十&KR0195;且歴詆劉賈之¶
違獨不言服氏豈或不見服氏書乎亦不應不見也世族譜¶
夲之劉向世夲地志夲之泰始郡國圖長暦夲之劉洪乾象¶
暦世多言其天文星暦為長然&KR0003;經多依違以就傳似不得¶
為左氏忠臣者南北分裂館陶趙世業家有服氏春秋是&KR0051;¶
永嘉舊冩華隂徐生往讀之遂撰春秋義章以教學者是永¶
嘉時猶未尚杜氏青州刾史杜坦及其弟&KR0185;丗傳其業故齊¶
<pb:KR4d0501_SBCK_012-13a>¶
地亦多習之坦元凱之玄孫也姚文安秦道静&KR0004;亦學服氏¶
後更兼講杜&KR0003;劉蘭張吾貴之徒則又隠括兩家同異義例¶
無窮嗚呼漢&KR0004;習經者専門而今河洛習傳者宗服子慎江¶
左尚杜元凱矣晋劉兆始取公榖及左氏&KR0003;作春秋調人而¶
今蘭吾貴又㑹服杜之&KR0003;矣聖人之道不自是而愈散哉自¶
唐孔穎達春秋正義一用杜氏非徒劉賈之&KR0003;不存服義亦¶
不盡見固不若兩存之以見服杜之為孰愈也今&KR0474;例具在¶
有劉蕡序蕡太和中對賢良筞譏切人主斥罵䆠者文極&KR0557;¶
學一夲春秋與漢董生天人三筞相為上下蕡亦自擬董生¶
且曰昔董仲舒為漢武帝言之未盡者今臣復為陛下言之¶
壮哉蕡乎至為此序獨不&KR0011;唐文之衰至此極矣¶
　　春秋纂例辨疑後題¶
自唐世言文者一變而王楊盧駱再變而燕許三變而韓栁¶
<pb:KR4d0501_SBCK_012-13b>¶
雖其文振八代之&KR0102;及見當世經生攻訓詁治義䟽則深敬¶
之太常殷侑新注公羊退之欲爲之序幸得掛名經端以蘄¶
不朽及&KR0009;詩盧仝又言其抱遺經束三傳然仝&KR0001;著春秋摘¶
微一&KR0195;間見一二亦未甚爲學者䡖重惟子厚荅元饒州書¶
恒願掃於陸先生之門執弟子禮㑹先生病子厚出邵州竟¶
不克卒業先生盖河東陸淳元冲也與子厚同郡且云先生¶
師天水啖助及趙匡知聖人之&KR0562;兼用二帝三王法至先生¶
大備春秋集注纂例辨疑微&KR0204;䓁書苞羅旁魄轇轕上下一¶
出於正於是乎春秋有啖趙陸氏之學住予北㳺亰師始&KR0025;¶
國子學見陸氏纂例十&KR0195;是金泰和間禮部尚書趙秉文手¶
夲太原板行後又得陸氏辨疑七&KR0195;微指二卷而集注久&KR1009;¶
自唐世學者&KR0003;經一夲孔氏正義及宋之盛&KR0003;者或不用正¶
義六經各有新注争爲一己自見之論而欲求勝扵先儒巳¶
<pb:KR4d0501_SBCK_012-14a>¶
成之&KR0003;宋子亰傳唐書猶不滿扵啖助者豈啖助實有以開¶
之故欤雖然啖趙陸氏未可毁也後之學者自肆扵藩籬閫¶
域之外口傳耳剽而不難於議經者必引啖趙陸氏以自解¶
是或未之思也夫¶
　　春秋折&KR0168;後題¶
自西漢學者專門之習勝老儒經生世守訓詁不敢少変&KR0071;¶
而舊&KR0003;日以磨㓕新傳之後出者獨傳於今春秋一經始立¶
公羊氏學又立穀梁氏學東漢左氏學又盛行古傳後出者¶
日勝後&KR1704;注古傳而世亦取後出者為宗公羊氏有胡母生¶
嚴彭祖顏安樂而後何休獨有名榖梁氏有江公尹更始而¶
後范&KR0478;獨有名左氏前有劉子駿賈逵服虔後有杜預故預¶
亦獨有名嗚呼豈預必&KR0014;為左氏忠臣哉休固陳蕃客也自¶
謂妙得公羊本意故今有公羊墨守十四卷榖梁&KR0440;疾三卷¶
<pb:KR4d0501_SBCK_012-14b>¶
左氏膏肓十&KR0195;北海鄭康成獨反之學者多篤信康成今猶¶
見&KR0478;&KR0001;集榖梁解又服雯自有左氏&KR0474;痾一卷不見也雖然¶
公榖左氏三家之&KR0003;後出者皆傳扵今殊不知胡母生江公¶
劉子駿諸人復云何也藉令諸人&KR0001;&KR0003;不&KR0440;至今並傳孰&KR0014;¶
有以大公至正之道一正之哉不然猶治&KR0333;絲益棼之也訛¶
日以訛舛日以舛不以聖人之經&KR0026;經而徴諸傳不以賢者¶
之傳解傳而又徴諸何氏范氏杜氏獨何歟幸今三家之說¶
尚未泯則唐陳岳之折&KR0168;此也庶有得乎盖昔漢儒甞以春¶
秋㫁獄予謂非徒經法可以㫁獄而獄法亦可以㫁經何者¶
兩造之辞具備則偏聴之惑無自而至矣&KR0045;子雲曰衆言淆¶
&KR0333;折諸聖讀春秋者曾不明漢晋諸儒之遺論又何貴乎學¶
者之知經也哉¶
　　春秋權衡意休後題¶
<pb:KR4d0501_SBCK_012-15a>¶
劉子作春秋權衡自言書成世無有&KR0014;讀者至意林猶未脫¶
藁多遺&KR0692;盖昔左氏言孔子作經&KR0025;諸國赴告故又愽採他¶
事以附經今劉子乃據閔因叙謂聖人悉徴百二十國寳書¶
傳者&KR0025;之&KR0005;當時諸國&KR0001;赴告者各有書也抑此豈即墨子¶
&KR0001;稱百二十國春秋乎東遷以来晋有乗椘有檮杌魯有春¶
秋秦世家文公以後始有史以紀事王道衰諸侯力政二百¶
四十二年之間凡經傳之可見者一百一十七國晋地理志¶
且引夏商時國二斟豕&KR0330;過戈之属非周舊也齊桓晋文之¶
盛朝聘盟㑹侵伐敗亡者無慮數十而附庸小邑蠻夷雜種¶
又豈悉有書可徴乎史稱魯君資孔子之周因老聃觀書周¶
室且歴聘七十國又云與魯君子左丘眀觀史記自&KR0046;公訖¶
于&KR0023;麟要之春秋固魯史也因麟出而虚其應故取而修之¶
非夲書獲麟者&KR0001;書周室事亦鮮無&KR0026;周史孔子丗家孔子¶
<pb:KR4d0501_SBCK_012-15b>¶
甞往来齊宋衞陳蔡之郊晋故霸國也聞趙簡子殺竇犫鳴¶
犢至河而弗渡椘亦欲以書社七百里地封之子西靳不可¶
又&KR0186;反扵魯&KR0005;&KR0001;聘者又未必有七十國也然亦何暇悉徵¶
其書乎墨子戰國人妄稱有百二十國春秋耳非聖人之遺¶
言也何則杞宋王者後爵称公皆大國也宋頗存王禮而杞¶
乃以辟陋而用夷孔子曰文獻不足故也足則吾䏻徴之矣¶
唯古之官名得之剡子它無見也雖然聖人作春秋但囙魯¶
事以寓王事隠桓之&KR0004;王政不行而魯與齊鄭宋䘙交齊桓¶
肇伯而魯事齊晋文&KR0071;伯而魯又事晋襄昭以降伯統&KR0005;絶¶
而魯又事吴椘故經之&KR0001;載&KR0011;不出此數國事然則春秋固¶
魯史也魯史&KR0001;不載聖人誠不得而筆削之又何待悉徴百¶
二十國之書乎嗚呼閔因之&KR0003;是亦無徴而弗信者矣¶
　春秋通&KR0562;後題¶
<pb:KR4d0501_SBCK_012-16a>¶
自宋季徳安之潰有趙先生者北至燕燕趙之間學徒&KR0025;者¶
殆百人嘗乎出一二經傳及春秋胡氏傳故今胡氏之&KR0003;特¶
盛行胡氏正傳三十卷傳外又有緫貫條例證據史傳之文¶
二百餘章子寜集之名曰春秋通&KR0562;輔傳而行當胡氏傳春¶
秋時光堯南渡父讎未報國歩日䠞&KR0005;相大臣去戰主和寖¶
忘東京宫闕西亰&KR0092;寝而不有者是故特假春秋之&KR0003;進之¶
經筵且見内夏外夷若是之嚴主辱臣死&KR0002;是之酷冀一悟¶
主聽則長淮不至於自畫江左不可以偏安此固非後丗學¶
春秋之通論也然而胡氏傳文大槩夲諸程氏程氏門人李¶
參&KR0001;集程&KR0003;頗相出入胡氏盖多取之欲觀正傳又必先求¶
之通旨故曰史文如畫筆經文如化工若一以例&KR0026;則化工¶
與畫筆何異惟其随事而変化則史外傳心之要典聖人時¶
中之大權也世之讀春秋者自䏻知之同不可以昔者歆向¶
<pb:KR4d0501_SBCK_012-16b>¶
之學而異論矣趙先生者諱復字仁甫國&KR0004;南伐攻徳安潰¶
之仁甫遭擄遇姚文獻公軍中文獻與言信竒士仁甫方以¶
國破家殘不欲北且蘄死㑹夜月出即迯乃亟&KR0013;鞍躍馬&KR0197;¶
積尸間見其解&KR0288;脫&KR0752;仰天呼泣盖欲求至水裔而未溺也¶
文獻曉以徒死無益乃還然後盡出程朱性理䓁書及諸經¶
傳故今文獻與許文正公遂為當代&KR1704;宗仁甫為有以彂之¶
也先正有云世之去聖日逺故學者惟傳經&KR0496;難仁甫當天¶
下擾攘之際乃䏻盡彂先&KR1704;傳䟽而傳之不亦難乎上在濳¶
邸嘗召見曰我欲取宋卿可導之乎對曰宋父母國也未有¶
引他人之兵以伐父母者故仁甫雖在燕久常有江漢之思¶
誠&KR0002;是則吾仁甫亦無愧乎胡傳之學矣¶
淵穎呉先生集&KR0195;之十二¶
