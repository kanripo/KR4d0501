# -*- mode: mandoku-view -*-
#+TITLE: 淵穎集
#+DATE: 2015-09-23 10:26:43
#+PROPERTY: JUAN 6


　　與黄明逺第二書論左氏二¶事
承示舉傳論左氏誠有可舉者世言春秋者必先定五
霸之¶功罪五霸之間齊桓特盛雖曰諸侯實行天子之
事僖之二¶年狄人滅衛衛文徙都楚丘齊也遂帥諸侯
之師以城之春¶秋不序也止若魯自城然其義葢有不
<pb:KR4d0501_WYG_006-1b>
與齊侯之專封者今¶而曰使諸侯而城之將如城邢書
齊宋曹之師或如城縁陵¶書諸侯楚丘之書則否豈非
霸者命魯獨任其責乎左氏乃¶以魯㑹之後而不序左
氏非也自今考之左氏誠非也然欲¶謂為魯之自城則
尤非矣方狄之伐邢三師有聶北之救邢¶亦自是遷于
夷儀然後三師因其所以救之者往城之杞夏¶餘也而
即東夷又為徐莒所脅齊也且為東略之謀夏既有¶㑹
于鹹次年之春乃往城其所遷之縁陵此二役也邢杞之<md:KR4d0501_SBCK_006-1b>¶
<pb:KR4d0501_WYG_006-2a>
遷猶得其國家以往雖使救而城之未見其為專封故
齊與¶諸侯可書也若夫滎澤之敗漕邑之處衛也國破
君死遺男¶女流散遷轉莫之底止於是而救之於是而
城之豈非所謂¶專封者歟故齊與諸侯不可書也今而
又曰楚丘在衛小穀¶在齊均之以魯自城書也葢莊之
二十有二年城小穀左氏¶則謂魯之城也為管仲然魯
亦未嘗有自城它國之邑者杜¶預注小榖管仲私邑今
在濟北穀城榖城别是齊之榖邑魯¶與齊襄曽㑹其地
<pb:KR4d0501_WYG_006-2b>
而蕭君就朝之處不曰小榖小榖本魯邑¶也曲阜西北
有故小榖城孫明復魯人考此當矣未可引以¶證楚丘
也且城楚丘之上年齊宋魯鄭曹邾為㑹于朾將此¶六
國城之也又况亡國之餘豈魯一人所能獨任其責者
哉¶戍鄭虎牢非魯之獨戍也歸粟于蔡非魯之獨歸也
皆霸者¶與諸侯為之也僖之三年齊侯宋公江人黃人
陽榖之㑹齊<md:KR4d0501_SBCK_006-2a>¶之霸者幾三十年左氏則指陽榖為伐楚
之謀近世儒者亦¶多從之何則楚之僣號稱王馮陵中
<pb:KR4d0501_WYG_006-3a>
夏齊之所當憂者門庭¶之寇也其欲聲罪而致討者計
已久矣兵不正勝師出不正¶反不有以周詢於始則何
以善處其成功哉今而曰齊及八¶國侵蔡蔡潰遂伐楚
蓋齊之伐楚因侵蔡而遂為之又不用¶江人黃人之師
也陽榖之㑹果何所謀乎是不然齊桓莭制¶之兵也兵
有聚而為正亦有散而為竒先之以文告之詞而¶耀兵
於陳者齊及八國也示之以犄角之勢而按兵於境者¶
江人黄人也樂毅將伐齊則先約韓魏以分其與國之
<pb:KR4d0501_WYG_006-3b>
援諸¶葛孔明將擊魏則申好江東以定其鼎足之勢蓋
楚今為江¶陵江黄今在汝蔡光黄之境自江陵及於其
國者不啻千里¶然楚之與國也熟諳楚事而樂告於齊
此一㑹也齊之所以¶敢致力於楚者獨不以江黄之謀
乎及召陵受盟齊師老矣<md:KR4d0501_SBCK_006-2b>¶陳轅濤塗實誤軍道使陷沛
澤之中討之誠是也江黄二國¶全師守境未曽出戰故
又使魯主之而後用之於陳不然陳¶豈有獲罪於江黄
者哉今而又曰左氏叙蔡人之嫁蔡姬故¶侵蔡豈先以
<pb:KR4d0501_WYG_006-4a>
伐楚謀乎以是知陽榖之必不然矣雖然蔡姬¶未絶蔡
人嫁之若曰齊以侵蔡之陋不足以令諸俟而欲以¶伐
楚名之此近譎矣孔子又謂之正者何也意者蔡自莘
之¶敗獻武見執既而楚人復之為楚屬國諸姬之陷於
蠻夷者¶自蔡而始齊也因是而侵蔡特以蔡姬而召釁
欲使楚人之¶不覺一蔡之潰乃移其事於楚則夫齊及
八國之威已動於¶鄢郢之都矣陽榖之㑹其與江黄謀
此者至熟也雖晉之霸¶亦猶是也楚之寖强非東方崛
<pb:KR4d0501_WYG_006-4b>
起之吳未有能制其死命者¶始㑹于鍾離又㑹于戚又
㑹于柤又㑹于向屢㑹之矣然未¶嘗與之合戰於楚楚
之歲有吳師實晉使之也豈非晉之所<md:KR4d0501_SBCK_006-3a>¶以用吳者亦得
於齊桓之約江黄者乎抑此二事又齊桓霸¶業之特盛
者也楚丘封衛也陽榖伐楚也春秋之大節目也¶此而
不辨則無貴乎知經矣它如邾儀父非字也當與邾子¶
克别是一人近世黎氏亦有是説然莊王之弟王子克
實字¶子儀又一證也如單伯魯大夫左氏謂周大夫則
<pb:KR4d0501_WYG_006-5a>
深致其辨¶然魯邑有單父單伯是魯命卿周有單子則
姓苑言成王少¶子臻封于單或周别有單邑歟未可定
也餘卷帙尚多又當¶有待於面而後盡焉¶
　　與傅嘉父書論杞¶
春秋列國惟杞最難考足下確主左氏謂杞本侯爵或
與足¶下辨者又謂杞爵為伯謂之伯者公羊氏之説也
公羊釋經¶桓二年來朝之杞侯為紀十二年曲池之盟
而杞侯亦為紀¶其後止見杞伯耳用此故也是不然杞
<pb:KR4d0501_WYG_006-5b>
之本爵公也當武王<md:KR4d0501_SBCK_006-3b>¶克商未及下車存舜之後於陳則
胡公滿也存夏之後於杞¶則東樓公也存商之後則微
子之在宋也地方百里爵號公¶皆使服其服行其禮奏
其樂稱先王客而朝以備三恪故傳¶曰王者之後稱公
是則杞本公爵也周之盛時諸侯之封爵¶甚嚴也微子
微仲雖用商之舊稱至二世而為宋公胡公滿¶之後則
有桓公孝公而杞自東樓公西樓公十世至成公皆¶稱
公無異稱也是則杞之本爵公也而又謂之為侯為伯
<pb:KR4d0501_WYG_006-6a>
者¶諸侯之封爵變亂周道之缺也自杞之入春秋桓之
二年稱¶侯莊之二十七年稱伯僖之二十三年稱子文
之十二年又¶稱伯襄之二十九年又稱子昭之六年又
稱伯自是終春秋¶稱伯凡六變春秋之書他國未有如
此者後之儒者釋之不¶曰杞用夷禮春秋貶焉則曰其
國削弱而自降也不曰時王¶所黜則曰霸主擅為之進
退也由此觀之則杞之為公爵也<md:KR4d0501_SBCK_006-4a>¶明矣安得主左氏曰
侯爵主公羊氏曰伯爵乎然予猶竊有¶疑焉春秋之法
<pb:KR4d0501_WYG_006-6b>
中國而夷禮則夷之夷而中國則中國之杞¶宋王者之
後也桑林之樂公侯合伯子男之禮猶班班然僅¶見於
宋杞無有矣信乎其用夷也然春秋狄秦者有之狄鄭¶
者有之狄晉者有之夫以其行夷狄之道也特以號舉
而未¶嘗一黜其爵爵者先王之所建也今不能用先王
之禮而用¶夷禮狄之可也聖人又豈以意升降諸侯之
爵乎若以杞之¶用夷則已貶稱子矣而又稱侯稱伯且
曰雜用夷禮則降一¶等純用夷禮則降二等將以其偪
<pb:KR4d0501_WYG_006-7a>
近淮夷也春秋之初杞即¶淳于之杞也而非雍丘之杞
也嘗以來朝不敬而致討矣曷¶不於此時貶而獨貶其
卒乎此一疑也春秋之世非先王之¶世也諸侯恣行淫
亂不軌衆陵寡大侵小信乎封疆之&KR0992;離¶也杞之自降
則吾不知也且當時之削弱不特一杞也又何<md:KR4d0501_SBCK_006-4b>¶杞之屢
降乎然春秋之末諸侯之賦嘗重矣子産請之於晉¶則
曰鄭伯男也而使從公侯之賦懼弗堪也爭之不已卒
以¶減賦夫鄭固自降矣春秋未嘗以男爵書之若杞以
<pb:KR4d0501_WYG_006-7b>
其力之¶不足禮之不講僻陋在夷不能自列徒以削弱
而貶號為侯¶貶號為伯貶號為子是戰國之衛也而謂
杞若是乎又况先¶王之封爵杞之世守也曷為無故貶
爵以自辱其先祖苟又¶自降不已則將為周室不成子
乎此二疑也成周之盛王室¶固能黜陟諸侯矣其東遷
也王失其政諸侯亦於是乎不廷¶葢非特一杞之為也
使時王而能貶其爵削其地誠足以振¶衰周而起之矣
春秋不必作也不然悖亂如鄭衛桀驁如吳¶楚天王不
<pb:KR4d0501_WYG_006-8a>
能一有所懲而獨黜杞奈何以夫王者之後於周¶為客
而以夷狄視之耶州不若國國不若氏氏不若人人不¶
若名名不若字字不若爵爵不過子使杞而可黜是果
何罪<md:KR4d0501_SBCK_006-5a>¶以至此乎吾未聞時王之威令足行也徒藉區區
之禮以感¶動諸侯至於魯桓簒弑之賊猶且錫命以寵
之雖死不廢其¶賞濫矣其刑則未也又安在其能黜杞
乎此三疑也時而春¶秋王道缺矣諸侯力政而後有霸
宜乎其取先王之典而紛¶更之也然五等之封爵則未
<pb:KR4d0501_WYG_006-8b>
之或變也春秋之始年大國雖¶有欲霸之心而小邑未
易以從霸杞之為杞是時一與莒盟¶未嘗自列於諸侯
之會齊桓之盛且不足以致杞又百餘年¶而始同盟于
蟲牢若之何而擅為之進退乎鄭大夫卒晉人¶將治其
室鄭人不許豈不曰以大夫之在鄭而晉得以制之¶是
邊鄙鄭也不可為國大夫且不可専廢置於鄰國又况
同¶為天子之藩臣乎若霸主之擅進退者誠以甲兵之
强弱幣¶玉之厚薄也而變其等秩則於載書之際以莒
<pb:KR4d0501_WYG_006-9a>
子則先薛伯¶以曹伯則次許男或有之矣而未始敢變
其爵也且杞之來<md:KR4d0501_SBCK_006-5b>¶盟也晉人方帥諸侯以城之固將尊
顯之不暇安得賤而絀¶之乎此四疑也此四説者必有
所是亦必有所非其曰杞本¶夷禮而春秋貶之未盡其
義也則又曰其國削弱而自降也¶又未盡其義也則又
曰時王所絀而霸主擅為之進退也是¶則杞本何爵乎
公爵也夫既公爵矣春秋曷為若是而書之¶也夫子之
作春秋必關於天下之大故而後書蓋文武之褒¶大封
<pb:KR4d0501_WYG_006-9b>
而杞為首東遷以來彼且扶傷救死之不恤為天王者¶
固宜發憤于上而振我周家之法度乃徒霸主僅假其
大義¶以專封弱國以聳動天下且禹之功及民也逺人
之見河洛¶者猶思之况其子孫乎鄫不足道也而杞為
稍大夫子葢嘗¶惻然有感於心而特予之以王爵之不
正者且以志其日就¶衰滅之漸是心也興滅國繼絶世
之心也故曰杞之本爵公¶也杞之公爵吾於西周見之
杞之為侯為伯驟升驟降吾則<md:KR4d0501_SBCK_006-6a>¶於春秋見之見之於西
<pb:KR4d0501_WYG_006-10a>
周者正也見之於春秋者夫子特示¶其變於天下及變
之既極又以子稱之當其卒也淮夷嘗病¶杞矣縁陵有
城而齊以不霸當其來盟也東夏嘗不寧矣淳¶于有城
而晉亦以不霸有霸非美事也無霸非細故也於是¶王
道之不絶者如綫人皆曰杞先聖人之後也今弱矣而
春¶秋屢變其爵將使天下之諸侯少懼焉則周室猶幸
也夫豈¶上絀夏下存周而果如公羊氏之説乎否耶足
下既主左氏¶而學又熟昔漢董仲舒與胡母子都同業
<pb:KR4d0501_WYG_006-10b>
故春秋之教大行¶此不無望於足下也亦惟有以折衷
焉¶
　　讀戰國䇿¶
春秋戰國之際齊先霸晉次之惟南方之楚最大與二
霸相¶出入秦則眇然一變於西戎終之吞二周併六國
類非昔之¶所謂彊者乃今西望而悉輸之秦豈果地形
之便兵力之武<md:KR4d0501_SBCK_006-6b>¶而致然乎吾嘗求其故矣春秋之時齊
晉及楚既彊地廣則¶主驕兵勝則民疲民疲主驕自顧
<pb:KR4d0501_WYG_006-11a>
無能敵已者亦不能以敵¶人然後秦以戎狄辟陋之國
決起而驟勝之又况山東之主¶年未踰弱冠材不逮中
人一旦孽后貴弟位重權髙纎夫細¶兒專兵握政欲以
是當孝公商鞅則非秦之敵也游談捭闔¶託秦名以自
決盟約戰攻挾秦勢以為解不然上無以僅存¶其國下
無以私售其説曽不旋踵皆已為秦築帝宫比郡縣¶之
民未始有一寤者惟夫山谷險惡羮藿飯豆之人言之
也¶切慮之也詳且有以深中齊楚三晉之病燕人者曰
<pb:KR4d0501_WYG_006-11b>
秦之欲¶并天下而王之也不與古同事之如子之事父
猶將亡之也¶行雖如伯夷猶將亡之也行雖如桀紂猶
將亡之也雖善事¶之無益也不可以為存適足以自令
亟亡也然則山東非能¶合而相堅如一者必皆亡矣韓
人者曰山東相合之主者不<md:KR4d0501_SBCK_006-7a>¶卑名之國者可長存王而
不能自恃不惡卑名以事彊者長¶乆萬世之善計事彊
不可則不如合弱胡與越人言語不相¶知志意不相通
同舟而凌波至其相救助如一也秦之兵至¶奈何合弱
<pb:KR4d0501_WYG_006-12a>
又不能相救助如一此所以為山東苦也其言云¶爾太
史公乃遺而不録世亦莫知其為誰之謀齊楚三晉之¶
人類曰我國大否則曰秦與我厚一國受攻五國不救
韓最¶近最先亡燕頗逺乃後亡齊楚三晉之人不監秦
之所以亡¶山東者而競趨其所以亡豈果地形之便兵
力之武而致然¶乎或曰當周之初本在岐梁沮漆之間
商之中世特置西鄙¶荒僻之地而不之有故太王王季
文王自其百里之國而興¶焉秦猶周也及武王克商天
<pb:KR4d0501_WYG_006-12b>
下歸周分紂之故都而立三監¶太公望處齊周公旦處
魯召公奭處燕武王又自營洛邑居¶之而濟之以徳秦
則反是郡縣一置而子弟為匹夫仁義不<md:KR4d0501_SBCK_006-7b>¶施而刑僇為
常行是秦雖能得周之所以興而獨不能得周¶之所以
不亡山東既平六國為一陳勝劉項之徒大呼而起¶函
關百二之險章邯百萬之衆終不得首尾相救又何秦
之¶强弱爾殊也由是觀之山東散則秦勝山東合則秦
滅死君¶之𦙍亡將之家猶能使天下不為秦有况山東
<pb:KR4d0501_WYG_006-13a>
之完國乎夫¶天下之地方千里者九秦獨有其一此正
孟子所謂鄒敵楚¶者秦又戎也公羊春秋不云乎秦伯
卒而不名狄道也孝公¶商鞅未遇之初天下亦以夷狄
擯秦擯之是矣而又事之何¶哉秦交之不絶與國之不
恤縱横遊説之不禁非秦能亡之¶也自亡之也是故曹
操為國賊而吳蜀之不通字文為鴟梟¶而陳齊之相擊
亦終於必亡而後已豈獨戰國乎哉¶
　　讀韓非子
<pb:KR4d0501_WYG_006-13b>
予讀韓非子書葢法家也至顯學篇乃言八儒三墨皆
足以<md:KR4d0501_SBCK_006-8a>¶蠧國而害政必欲盡去乎是而後能治墨不足言
也儒者之¶學通古今徹上下有國者無不頼之而非獨
不以為然是又¶荀卿子弟子也一何迂誣怪誕若此耶
豈以荀卿子之學猶¶習於戰國之俗而不純於堯舜周
孔之道或有以召之故耶¶昔者孔子嘗謂子夏曰女為
君子儒毋為小人儒荀卿子則¶曰大儒天子三公小儒
諸侯大夫士猶嚮君子小人之辨然¶又非也夫儒者本
<pb:KR4d0501_WYG_006-14a>
學士之稱也苟儒矣雖其居一國大夫之¶職而其為天
下平治之器舉在我惟治有廣狹則其徳之所¶及者有
逺邇今也大儒之效必以歸之周公小儒之為害若¶子
思孟軻且譏之或言王或言霸或言强國務使世主擇
焉¶以為政則又時變其道以曲從之道可變乎是徒苟
冒而窳¶惰繆學而飾説既病乎人且厲已也仁義必堯
舜征伐必湯¶武子思孟軻之道將不粲然明白為後王
法乎奈何欲法後<md:KR4d0501_SBCK_006-8b>¶王而反譏之也當周之衰也孔子自
<pb:KR4d0501_WYG_006-14b>
其先代廢壤之餘修衣¶冠正禮樂明文章而以之教七
十子也未始曰吾儒者也猶¶曰是有君子有小人所謂
君子小人一義利之間耳又豈有¶大儒小儒云云者耶
然以戰國之世去聖日逺而諸子之説¶紛起私意揣摩
强辨相勝荀卿子號為儒者而未純於聖人¶及其弟子
又自叛去夫然故人視儒者之學輕而非也亦陷¶於形
名法術之末且曰八儒三墨皆足以蠧國而害政至欲¶
絀儒生去經籍自以其形名法術之學而施之於天下
<pb:KR4d0501_WYG_006-15a>
此其¶罪誠不在李斯後矣荀卿子豈或有以召之故耶
雖然先王¶之世先王之道無非儒也所以為儒之名者
未見於天下也¶粤無鎛魯無削秦無廬胡無弓車非無
也秦魯胡粤之人類¶能之而不有其名也夫既儒者之
名立而後百家異說歳聒¶日鬬嘵嘵然矣其昧於私溺
於一偏之見浸淫蔓衍而不知<md:KR4d0501_SBCK_006-9a>¶返其誣者且謂吾道為
無益必欲煨燼滅裂以盡之而自快¶其所欲為於是周
公孔子之法耗矣故秦人之言曰詩書不¶如律令仁義
<pb:KR4d0501_WYG_006-15b>
不如刑罰詩書仁義蕩焉無餘卒至於危急敗¶亡而曽
不少寤也嗚呼荀卿子亦不為無過也哉¶
　　讀公孫龍子¶
世所傳公孫龍子六篇龍葢趙人當平原君時曽與孔
子髙¶論臧三耳至其著堅白同異欲推之天下國家使
君臣上下¶循名責實而後能治者可謂詳矣自太史公
劉向班固之徒¶率稱其出古之禮官及夫譥者為之然
後有弊顔師古曰譥¶者訐也公孫龍豈所謂訐者哉然
<pb:KR4d0501_WYG_006-16a>
獨不明立一定之説而但¶虗設無窮之辭亦徒為紛更
變亂而已何其細也孔子嘗有¶言曰觚不觚觚哉觚哉
言觚而失其形制則將有不得為觚¶者又况治天下國
家而不得其所以為治者乎此固吾聖人<md:KR4d0501_SBCK_006-9b>¶之所慎也春
秋戰國之際士大夫咸昧於義理之中而專以¶利害為
説文姦言飾譎行日馳騖於他岐沈溺於外物而卒¶至
背畔於大道之統紀敝敝焉名不統實老子亦曰名者
實¶之賓也公孫龍蓋有審於是而言之或過是以頗滯
<pb:KR4d0501_WYG_006-16b>
於析辭¶而反闇於大體察焉而無用辨焉而不急鄧析
之兩可惠施¶之多方皆是物也不然則吾聖人且以名
正言順為先矣名¶位不同節文異數聖人嘗以義權其
輕重禮正其進退是皆¶天造地設亘古亘今浹於人心
著於耳目溢於禮官之篇籍¶必曰道之所貴者中中之
所貴者權天下之事雖未嘗出於¶一定當其權合其中
則固聖賢用心之所極無俟乎辨士假¶物而取喻者也
今則彼為堅而此為白此為同而彼為異吾¶徒見其紛
<pb:KR4d0501_WYG_006-17a>
更變亂而已矣何補於天下國家之治哉雖然世¶之本
公孫龍之説而欲求其為循名責實者少矣自今之言<md:KR4d0501_SBCK_006-10a>¶吏治者觀之恒多文而少實官具成式吏抱成案標注
時日¶指陳辭窽非深刻也非巧詆也非輕縱也非失出
也則已補¶苴其訛闕鉤擿其姦伏類無有毫髮遺者然
而經制之不定¶而虚文之相蒙風俗之不一而私心之
相勝是雖有百公孫¶龍之喙且未足以處之者也然惟
漢之宣帝自丞相以下必¶欲其循名責實為治諸生必
<pb:KR4d0501_WYG_006-17b>
守家法文吏必課牋奏至於文¶學政事法理之具一切
必務其職者似矣然以聖人之治天¶下國家凡事惟執
其大綱而不察其細略其小疵而不受其¶欺惜乎是時
無以聖人大公之道告之而徒用其漢家雜伯¶之術王
成或以是而得賞楊惲蓋寛饒等或以是而遭誅此¶將
何以致是也與其名是而實非則又何貴乎循名責實
之¶治哉嗚呼白黒之紛糅賢不肖之混殽後世之治為
不及乎¶宣帝逺矣此予所以猶有取於公孫龍之説也
<pb:KR4d0501_WYG_006-18a>
言治道者可<md:KR4d0501_SBCK_006-10b>¶為永慨也哉¶
　　讀孔子集語¶
自孔子殁學者言人人殊當戰國之時遂有孟氏之學
荀卿¶之學世子宓子賤漆雕開公孫尼子之學蓋惟孟
氏之學本¶於曽子子思而獨得其宗至於荀卿則知一
反孟氏而復以¶人性之善者為惡豈不逺吾聖人之道
哉然而周人世碩又¶謂人性有善有惡而恒在乎所養
且作養書一篇宓子賤漆¶雕開公孫尼子之徒實出於
<pb:KR4d0501_WYG_006-18b>
吾聖人之門一倡羣和而告子¶勝復持與孟軻為辨雖
以漢世大儒董仲舒劉向揚雄徒能¶反覆乎善與不善
之間而終無以究吾聖人之實然者聖人¶之道則已乆
為天下裂矣孔子在時東郭子嘗問於子貢頗¶疑聖人
之門為雜子貢則曰夫子之設科也以待天下之學¶者
櫽栝之間多曲木砥礪之旁多頑鈍是以雜也然則聖
人<md:KR4d0501_SBCK_006-11a>¶之門有以徳行進有以政事顯有以言語行有以文
學著門¶弟子各以其性之所近學之所就而往教於其
<pb:KR4d0501_WYG_006-19a>
國聖人在時¶固不至如東郭子之論其雜也然而聖人
殁而微言絶異端¶起而大義乖吾於是而後知東郭子
之論葢出於聖人既殁¶之後而深慮夫戰國諸子之自
相矛楯也自相矛楯非聖人¶教之若是其雜也學者自
雜之也嗚呼一曲而邪説百家而¶横議曽不悟其厚誣
聖人而欲求暢其一己之私納之於聖¶人之域鑿空而
無所繫著傅㑹而徒為蔓衍聖人之道豈其¶若是聖人
之遺言佚語則已參差四出而不可致詰是故名¶家苛
<pb:KR4d0501_WYG_006-19b>
嬈而煩碎言聖人必先於正名法家深礉而慘刻言聖¶
人可以殺而不殺漁父盜跖肆為譏訕䜟圖卦緯過於
妖譎¶將其心自恥其文辭之淫妄義理之膚淺吾不託
之聖人則¶不足以信天下後世天下後世又未必不以
此而或疑聖人<md:KR4d0501_SBCK_006-11b>¶之門為雜也老聃言道徳世之清淨寡
欲無為者多託之老¶聃蘇秦張儀言縱横世之遊説熒
蠱世主者多託之蘇秦張¶儀此其偽亦何所不有宜學
者反以是惑也然而聖人之言¶記諸論語垂在六經是
<pb:KR4d0501_WYG_006-20a>
其一體一用妙道精義之發昭然若¶掲日月而行諸天
也又豈戰國諸子所得而易雜者哉雖然¶孔子家語初
出魏王肅家觀其言具與大小戴禮相出入而¶王肅嘗
持以難鄭𤣥世之儒者猶或疑之而不盡信蓋慎之¶也
况今永嘉薛據所次孔子集語或本於戰國諸子或載
於¶西漢老儒雖若聖人之遺言佚語頼此而僅存吾恐
天下後¶世學者之滋惑也書以識之苟或謂吾如劉子
𤣥之疑古者¶吾知慎焉而已矣
<pb:KR4d0501_WYG_006-20b>
　　書張良傳¶
或謂予曰留侯之先相韓者五世而韓滅故留侯欲為
韓報<md:KR4d0501_SBCK_006-12a>¶仇咸陽復建韓國之社稷既項羽殺韓公子成則
又歸漢為¶漢畫䇿以圖楚及漢王與酈食其謀撓楚權
欲復立六國後¶韓將再封而留侯乃借前箸以籌其不
可為漢計則善獨不¶為韓地乎又當秦之初亡姗笑三
代盪滅古法焚棄先王之¶典籍漢興盍反是道留侯才
智明逹素書兵法僅託之圯上¶老父豈無以三代帝王
<pb:KR4d0501_WYG_006-21a>
之道而一言之歟此皆其可憾者也¶予曰不然方秦之
亂天下豪傑竝起非大家豪姓即其宗室¶父兄日夜囓
舌扼腕攻一城下一邑以務立其故主求以勝¶秦秦既
滅而楚霸宰制天下立十八王又殺故韓王而改立¶他
王韓失職矣豈不欲輔韓之故公子哉留侯之力誠有
所¶不及者故仇楚而臣漢非實委心於漢王也又欲為
韓而報¶楚耳撓楚權立六國三晉有生氣而韓亦必有
再封之望然¶當楚漢之未決又立六國以衆其敵使天
<pb:KR4d0501_WYG_006-21b>
下㳺士各歸事其<md:KR4d0501_SBCK_006-12b>¶主漢無與成功漢之勝負未可知又
况項羽專制之餘山東¶河北九江昌邑猶有故王有不
可以紛更而變易之者使韓¶復得而存鄭昌之死非楚
意也韓其能乆存乎田儋魏豹張¶耳陳餘之流皆不足
以復存故國故寧寢酈生之謀而就漢¶之天下天下既
定太原馬邑固已屬韓襄王之孽孫矣韓之¶再封又未
必非留侯力也若夫楚漢用兵之後髙祖自謂以¶馬上
得天下而陸賈叔孫通皆故秦之儒生要之皆辯士非
<pb:KR4d0501_WYG_006-22a>
真儒留侯既以兵法決勝而素書又明黄老黄老之學
簡而¶静且與漢初除苛解嬈之法同一意何有於儒術
也孝文時¶雖以賈誼之通逹國體精練時務絳侯灌嬰
且沮為洛陽少¶年喜功生事孝宣亦謂俗儒好是古非
今使人眩於名實不¶知所守何足委任當世果有儒者
亦將以是而受譏焉又未¶可責之留侯者也嗚呼漢承
百王之弊而終不得以上繼三<md:KR4d0501_SBCK_006-13a>¶代帝王之隆者實一時
之將相大臣使然是又何獨留侯也¶哉
<pb:KR4d0501_WYG_006-22b>
　　亡友喬生哀辭¶
自予少居山中恒踽踽四顧無一與交者言語趨蹌動
輙見¶笑以為木訥人也人亦未嘗樂與予交東陽喬生
光庭素善¶予光庭世醫也性耿介欲以文墨自奮拔予
每推户造之從¶容文史間且引琴以自娛當得趣墟市
若無行人神思悠邈¶括宫納羽驚飆入弦聲在指外嘗
為予製山居騎氣引等曲¶騎氣者蓋曰以是騎天地之
正氣云爾人或謂生此與俗鮮¶好盍已之君則曰此吾
<pb:KR4d0501_WYG_006-23a>
癖也今年夏予北歸自燕而君以乆¶病不得見病日劇
自度必死比死猶耿耿不亂自世道降中¶人以下一溺
於異教而已苟能充其力於緇黄而顧不能盡¶其心於
棺槨亦獨何哉賢者卓然有見於古將曰吾有先聖<md:KR4d0501_SBCK_006-13b>¶人
之法在毋崇異必務於正否則衺辭誕説之是徵亦何
所¶不有以至羌胡不憂其死惟恐不焚之俗得移於中
國蓋舉¶世莫之悟也而生獨有可稱者焉予世之棄民
也進將不能¶有所用於世退又無所藉以自治其身交
<pb:KR4d0501_WYG_006-23b>
友於是乎益鮮遂¶為之辭以哀之是歲至治元年也辭
曰¶
嗟乎我觀我人均是庶物或厚而豐或佻而窒垢氛作
私乖¶盭為疾嚚智鑿心嬈憂戕質欺賢遻聖神見鬼出
足蛇肆威¶翼虎増慄恒視力之可為至冺身而弗恤生
其已知之矣莽¶兮以生慌焉以死錯寞之與居汗漫之
為使馳睒眒以絶塵¶抗哤亂而離滓通衢窮巷黄耉殤
子百年同歸天地曽不若¶一指也而予又何激乎或者
<pb:KR4d0501_WYG_006-24a>
持爾故藝騖爾竒音掉艦沆瀁¶笮梯嶔崟人跡罕到鳥
獸哀吟豈成連伯牙之爾待私有感¶於人琴嗟乎生自
此遠矣形潰散而不收魂委蛇以何反是<md:KR4d0501_SBCK_006-14a>¶將乗大區之
寥廓而與造化者㳺衍奈之何而獨使我心惋¶也悲夫¶
　　亡友張生哀辭¶
曩予童稚間予友張生始以贅來女氏重以親戚故甚
狎每¶歳時一㑹必出所著詩宛有二妙四靈風致倡予
和汝且累¶數十不自止至於言談舉動尤缺然不能與
<pb:KR4d0501_WYG_006-24b>
世俛仰而獨好¶從博者㳺袒跣馮陵幾欲起晉宋時豪
傑而與之交者乃曰¶韓文公世稱大儒張籍且譏其挾
博簺規人財公但荅為善¶戲不虐文武弛張之道李翺
集載古摴蒱經一巻梟盧關塹¶尚可覆也是將何代無
賢哉至治初予自燕南還而生乃遭¶女氏有鬰攸之孽
焚其妻子蕩其室廬筐篋殆盡生朝夕哭¶拾遺骨混一
函葬之女氏手朱書𤣥磚識其墓曰幸歳遇寒¶食沾杯
酒盂飯不餒已自言生時具子午夘酉衝也多成敗<md:KR4d0501_SBCK_006-14b>¶兹
<pb:KR4d0501_WYG_006-25a>
既敗乎我則天必更成我乎未及十年而今竟以戚戚
死¶豈古所謂秀而不實者乎生諱鑫字季長於是年三
十有六¶續娶卒無子又行事不少概見徒念其身死無
後以悲會既¶窆予日以事不及哭有宿草焉故為之辭
使就其墓而讀之¶亦予之至情也辭曰¶
惟大塊兮禀我以精復黔雷兮造我以形藐予生兮中
處攖¶世變兮弗遑日寧伊表表兮愈偉行者辟易兮坐
者竦跪眸¶子兮摛光蒔髮毛兮挿牙齒何衣冠兮弗帶
<pb:KR4d0501_WYG_006-25b>
又㫖味兮弗嘗¶既藜羮兮不我足葛屨之繚戾兮吾以
履霜豈予窮兮可達¶恍昔壯兮今老歳月&KR1554;兮如奔山
丘零落兮不自保嗟妻孥¶兮託聚指貨貝兮浮漚雖兹
身兮亦贅矧外物兮將焉求諒¶眇眇兮跳丸忽隆隆兮
倚杵大海波兮塵飛三山踣兮六鼇¶起舞何人寰兮無
覺曰氣化兮則然道能存兮常黙名可朽<md:KR4d0501_SBCK_006-15a>¶兮不以年朝
顔冶兮桃其華暮骴殘兮烏鳶之食古今兮同¶流天地
兮罔極嗚呼悲哉兮白雲坳林木沈沈兮野猨嗷嘈¶逖
<pb:KR4d0501_WYG_006-26a>
夫人兮不可見奈逝者之如斯兮滔滔¶
　　亡友趙生哀辭¶
趙生季良家故宗姓也予少與之交者若干年自言妙
推算¶星厯所直星宿甚有力又自竒其容貌壯偉言語
秀拔且喟¶曰某生以布衣敭歴州縣某生以刀筆起佐
䑓憲某生以文¶學升進館閣士無志則已有志事竟成
吾北行決矣及行予¶呼酒與生别又作序文一通以壯
其志曰蓋古之豪士多閎¶偉瑰傑自異於常人然固未
<pb:KR4d0501_WYG_006-26b>
易遇也遭世急於用人然後遇¶耳任少卿田仁漢名士
嚮在扶風西界小邑時自以無豪易¶髙及來長安求為
衛將軍舍人貧不能給綘衣玉具劒或為¶家監騎奴所
屈辱當天子擇材衛將軍家富兒賈豎妄庸僥<md:KR4d0501_SBCK_006-15b>¶倖如木
偶被文繡外美矣中則枵然無一有卒無以易此兩¶人
者乆困者必益伸暫晦者必終顯且世之囏饑羸苦窮
戹¶無所控告古何嘗無是人哉今生日論天下士之賢
否時命¶之窮達口不告宗黨足不别僚友北行慨然如
<pb:KR4d0501_WYG_006-27a>
必有所遇者¶然本其平日所願欲欲以措諸事業且落
落難合及朝上書¶夕則召見一息肩弛儋問則華衣駟
馬或隨之矣夫又何愧¶於古人哉此殆生之所自信者
乆矣雖予亦幾生之必有遇¶也自生去二年人從燕趙
間來言生英鋭之氣窮窶之色日¶鬬於胷中猶介然不
為之動終以是而客死豈世所謂豪傑¶有志之士人方
譏其為狂為妄天又若是憗之者耶曽祖某¶某官祖某
甚官父某洪州司法參軍生喜讀書庶幾復振其¶家及
<pb:KR4d0501_WYG_006-27b>
是乃以喪歸三子累然也有足使予悲哀慘怛於心者¶
又從而為之辭辭曰<md:KR4d0501_SBCK_006-16a>¶嗚呼趙生才非不足用而命也數竒學非不能博而力
又不¶得自進於時奈之何哉吹律本以徴瞶操頡篇以
畀瞽斯竒¶材與劒客日切齒扼腕而不可悉數紛衆人
之異嗜莽時俗¶之披猖爭繁華於趙李競翕豔乎金張
郊坰羅車騎第宅溢¶酒漿此生之所欲見於帝鄉也或
者窮櫩下里槁項黄馘生¶未嘗睹城郭死不殊於土礫
<pb:KR4d0501_WYG_006-28a>
上猿猱兮下蛙黽僅耕鑿之是¶力烏能窺出日乎泰華
之頂固已快雨零於窻隙矣不然使¶彼生者孤妻髽弱
子絰有以抱終天之戚戚為何如也耶¶
　　李仲舉岑尚周哀誄辭¶
初溧陽李士良仲舉餘姚岑士貴尚周葢延祐間予同
薦于¶鄉至杭見尚周舟中年二十餘美風儀善言論潔
士也及來¶燕邸乃與仲舉相見其年不後尚周貌加尫
言若不出諸口¶雅士也李本故家仲舉幼病母愛之甚
<pb:KR4d0501_WYG_006-28b>
及上禮部欲行乃閉<md:KR4d0501_SBCK_006-16b>¶諸户使不得出泣目盡腫且曰我
家左江右湖魚稻豐給子¶故多病又忍以風霜冰雪錮
吾子雖不仕進無損吾事宗黨¶親戚力勉使去猶屢遣
介致佳米善藥不絶于道仲舉歸將¶之官餘姚竟以丁
母艱毁死岑自設科以來兄弟數人鄞黄¶彦實授之以
學彦實故儒家子材髙而學邃嘗夜夢坐岑㕔¶上氍毹
四設尚周年最少前拜跪乃脱身所被緑衣之覺而¶尚
周至拜跪如夢彦實驚問尚周對曰士貴幸不墜先生
<pb:KR4d0501_WYG_006-29a>
所¶教彦實遂浩然不樂因撰悲誦一篇縱酒自恣卒不
起尚周¶既任官黄巖大姓李肩輿甬道入尚周誰之曰
是家𨽻鹽亭¶恒執持州縣短長後頗㢘得其私煎盜販
過賕鬻獄等罪丹¶書之李憾復以鹽法陰中尚周家㑹
尚周出巡鄉部遽以食¶遇毒死嗚呼自始至終未及十
年哭吾友二人葢幼而學壯¶或不及行或既行又且死
不及究其所學予方幸此二人者<md:KR4d0501_SBCK_006-17a>¶能有所卓立乃沒沒
焉若是枯筆硯費燈燭劬簡編欲少覬¶榮寵於當世為
<pb:KR4d0501_WYG_006-29b>
何如也夫誄者哀死而累行者也我之哀矣¶又豈能自
已於辭也哉辭曰¶
惟理之賦人禀其全惟氣之運人遭其偏誰謂我人不
關於¶天孩提之聲雖胡越之不間壽殀之數奈彭殤有
不得而齊¶焉昔也服佩清潔鋪張華繡將似窮而實逹
聿致汝於顯覯¶今也收斂精彩沈埋槁壤抑似通而實
塞終暌我之素奬嗚¶呼使多汝之材淑汝之貌膺銀艾
而大耀仰黄鯢而難老吾¶何敢為此二人者慼不然使
<pb:KR4d0501_WYG_006-30a>
汝貌不揚汝材不良毋馳心於¶魏闕僅屏跡於東岡吾
恐太㝠之間亦不得而汝嗇也秦淮¶之水赤城之山豈
復有如昔之往還者乎赤城之山秦淮之¶水亦既忘其
所以為生死者矣尚何言哉嗚呼¶
　　餘杭史生哀辭<md:KR4d0501_SBCK_006-17b>¶諸暨方鈞子清每言餘杭史生之賢生名坦字履仲自
童齓¶時性敏而氣温遇書即善誦知義理及長學為文
則又中充¶而外若不足必欲求其至焉然生今其死矣
<pb:KR4d0501_WYG_006-30b>
生本世家子當¶其先自敬思𢎞肇父子間三世有汗馬
之勞用異姓疏王爵¶至近世猶前後絡繹為王公者數
人及故家喬木一壞於朔¶風澒洞之餘故生自為撑植
門户計不得不力當其與子清¶友也居常矜以自持不
妄言笑處衆侃侃有得則相告有過¶則相規信乎其有
益者也然生今其死矣葢予索居者乆嘗¶欲就今求其
人薄紛華嗜道義與之友則庶幾乎古之絶學¶可復也
若彼生者未死尚可得耶夫天之生物也不常是既¶滋
<pb:KR4d0501_WYG_006-31a>
而息之矣遽反而散焉故雖僅見其勾萌甲坼而不究
其¶實此固子清言之未已而悲輙隨之者也予因子清
之所友¶又得其所未友者可不悲乎乃從而著其辭<md:KR4d0501_SBCK_006-18a>¶茫茫兮堪輿靜者誰噏兮動則或嘘神媧立極兮老鼇
㫁趺¶黄土肖靈兮壌蟲與俱清濁雜糅兮孰賢孰愚出
生入死兮¶孰斡其樞嗟史生兮美且都三十未有兮二
十餘汝目光炯¶兮汝頷欲鬚汝衣汝冠兮張拱而趨古
之世禄兮今則無汝¶守伊何兮家有其書王綱之正兮
<pb:KR4d0501_WYG_006-31b>
聖髓則腴擩嚌渾灝兮發¶揚芬敷中則已殖兮外不我
誣苗而不秀兮汝非童烏天門¶開兮雲龍躍躍朝陽之
爥兮鳯翽于梧文則記笏兮武或記¶殳學當其用兮不
汝少須用違其學兮謂鼎拄車前歌後哭¶兮淪胥以鋪
世之人兮我其睽孤黎丘所呼兮我亦忘吾狂¶泉既㰱
兮徧走而驅彼荑不稷兮匪歜曷葅夸毗是利兮猥¶瑣
相扶擿珠毁璧兮孰我瑕瑜嗟史生兮皦不汙世之悦
兮¶我則吁雖曼爾脅兮不易我臞一朝之短兮古人與
<pb:KR4d0501_WYG_006-32a>
徒超然¶以往兮溟涬之初堯桀是非兮孰毁孰譽天荒
地裂兮莽為<md:KR4d0501_SBCK_006-18b>¶丘墟烏鳶螻螘兮孰得而踰北風吹人兮
積霰羃塗誰歟户¶者兮我索其居汝友所悲兮我聞其
粗我摛我辭兮曷奠其¶芻華蓋之山兮列仙有儒望之
不見兮從以虎貙嗚呼惜哉¶兮獨踟蟵¶
　　亡友趙生哀辭¶
予友趙生良佐字子有宋安康郡王六世孫予少子有
六歳¶嘗兄事之子有喜讀書善行草及鼓琴畫竹石為
<pb:KR4d0501_WYG_006-32b>
人不類其¶貌與人交必盡其情當酒酣或登山逺望慨
然將有四海之¶志焉他人不識也子有未病弟良傅病
已革遂為文以祭癘¶曰吾父老吾弟病若不救是遺老
父憂幸避我乎祭已體㾕¶癢欲病既病而弟死後五日
子有亦死且屬其父斂我鶴氅¶衣髽角跣足道書一巻
殉於是年二十有八矣尚未娶此皆¶其可哀者也為之
辭曰<md:KR4d0501_SBCK_006-19a>¶伊索居之侘傺兮出郭路乎何之飄風忽其折木兮挾
<pb:KR4d0501_WYG_006-33a>
澗水¶以増悲自童丱之相得兮謂吾子之瓌竒短衣襜
其掩骭兮¶耿長劒之參差諒先民之是若兮曽流俗之
不汝知何舉世¶之無似兮復降年之若兹嗚呼哀哉兮
行道為之悽惻淚雨¶下以霑纓兮面死灰而失色矧載
形之如贅兮將反真而為¶息疑有日之來歸兮邈窮天
而可得紛後生之輩出兮務華¶藻而脩飾嗤沐猴之文
繡兮負小兒之岐嶷爭從俗以售名¶兮遂違古而非則
何縱彼之不恚兮反奪君之甚力信造物¶之不仁兮汝
<pb:KR4d0501_WYG_006-33b>
父得以為仇夭汝弟其亦已兮又使汝之不瘳¶唶夫人
之有生兮惟賢智之是求何賢智之不憖兮不愚魯¶之
能侔炯天星之易曙兮肅野莽之將秋殆自古之皆死
兮¶等遺骸於山丘恐爾化之有怛兮忍吾私而不哭逢
陌上之¶花開兮見城南之草緑知異物之終歸兮恨干
觴之不足庸<md:KR4d0501_SBCK_006-19b>¶救汝於匍匐兮復吞聲而躑躅於是歌而
弔之曰未始有物¶何委蛇兮爾生爾死逢百罹兮脩短
隨化天何私兮彭鏗殤¶子世所疑兮羽衣髽跣黠且癡
<pb:KR4d0501_WYG_006-34a>
兮決癰潰疣仙可期兮睠言¶往昔我心之哀兮臨文嗟
悼孰喻汝懷兮¶
　　新安朱氏新注黄帝隂符經後序¶
予聞隴西李筌嘗得黄帝隂符經讀之數千徧竟不能
略通¶後遇驪山姥始章句解釋蓋甚怪矣自言神農氏
衰蚩尤暴¶横黄帝三年百戰而未及有功天命𤣥女教
以兵機賜以九¶天六甲兵信之符皆出自天機合乎神
智者筌又别著太白¶隂經閫外春秋以輔行其説强兵
<pb:KR4d0501_WYG_006-34b>
勝敵豈必務貫於此經而¶後能然耶廣漢鄭山古曽語
蜀黄承真蜀宫大火甲申乙酉¶則殺人無數我授汝秘
術庶幾少滅於殺伐幸汝詣朝堂陳¶之陳而不受汝當
死泄天秘也已而蜀王不聽而承真死孫<md:KR4d0501_SBCK_006-20a>¶光憲竊窺其
書題曰黄帝隂符然與今經本實不同不知此¶又何書
也若乃筌務用兵而山古又欲務禁兵此果何耶夫¶老
聃本道家之祖而其書多寓於術自其一心之靜天旋
地¶轉陽嘘隂噏而世故之萬變者縱横錯豎恫疑禁格
<pb:KR4d0501_WYG_006-35a>
悉出於¶其彀而莫能逃乎是也是故世之言兵者考諸
道術流於䜟¶記洞乎飛伏孤虚察夫龍虎鳥蛇此殆孫
吳韓白韜略機謀¶之所尚者然非儒者之正論也新安
朱安國當光堯南渡之¶際毎咎當世用兵講武之失故
注是經雖然天下之時勢日¶殊而兵難隃度苟取古人
之糟粕而强謂我知兵是即趙括¶之不知變也自太祖
始得天下太宗即懲五代藩鎮跋扈之¶亂急於偃武而
脩文降及數世搢紳逢掖之士寖恥言兵兵¶日弱矣遂
<pb:KR4d0501_WYG_006-35b>
至故都淪喪三鎮隳沒君臣將相跳犇潰散夷夏¶盜賊
蟠踞糾結卒使王業偏安於山海﨑嶇之間不復自振<md:KR4d0501_SBCK_006-20b>¶此誠有可憾者然而撫摩疲民收合遺燼猶足以守此
三百¶餘年之命脉而不遽至於泯滅者豈在兵耶是故
承桑氏以¶文事而衰有扈氏以武功而敗文武二途要
皆可以亡國踣¶家而天下時勢之所在不以兵强而存
不以兵寡而亡者抑¶可睹矣凡吾儒者之言兵本以仁
義言兵而深不欲以孫吳¶韓白韜略機權而言兵孟子
<pb:KR4d0501_WYG_006-36a>
請罷秦楚之兵則曰去利而懐¶仁義荀卿論兵於趙孝
成王前則亦曰魏氏之技擊秦人之¶武力桓文之節制
咸不敵湯武之仁義是葢仁義云者實當¶世用兵講武
之本也雖使黄帝𤣥女誠有所謂隂符則上篇¶演道中
篇演法下篇演術千變萬化出無入有要之亦不能¶有
外乎此者又况李筌鄭山古道家狡獪之流耶惜乎安
國¶儒者自有正論何獨用是而後為言兵者耶¶
　
<pb:KR4d0501_WYG_006-36b>
　
　
　
　
　
　
　
　淵頴集巻六

<pb:KR4d0501_WYG_007-1a>
欽定四庫全書
　淵穎集巻<md:KR4d0501_SBCK_007-1a>¶七
　　　　　　　　¶　　　　　元　吳萊　撰
　　與黄明逺第
